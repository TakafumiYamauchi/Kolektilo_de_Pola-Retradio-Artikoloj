{"url": "http://esperanto.china.org.cn/2022-01/04/content_77969294.htm", "title": "Okazis la 3-a Esperanto-Forumo de Seulo kaj Ŝanhajo", "published": "2022-01-04 00:00:00", "content_text": "Posttagmeze de la 26-a de decembro 2021, okazis la 3-a Esperanto-Forumo de Seulo kaj Ŝanhajo, kun la temo \"kostumado en Ĉinio kaj Koreio\". La forumo estis gastigita de la Ŝanhaja Esperanto-Asocio kaj kunorganizita de la Seula Filio de la Korea Esperanto-Asocio.\n\nLa unua forumo estis sukcese gastigita en Ŝanhajo en decembro 2019, kaj preskaŭ 50 homoj (13 el la Korea Respubliko) ĉeestis la forumon.\n\nLa forumo estis planita alterne okazigi de la du urboj ĉiujare.\n\nPro la pandemio, la dua forumo okazis interrete.\n\nAnkaŭ la tria forumo okazis rete. 65 homoj de la du flankoj partoprenis aŭ spektis rete ĉe Tencent-kunvenejo aŭ Zoom-kunvenejo.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-01/05/content_78000972.htm", "title": "Artlampoj lumigas Chongqing", "published": "2022-01-05 00:00:00", "content_text": "Okazis novjara lantern-festivalo laŭlonge de la riveroj Jangzio kaj Jialing en la urbego Chongqing, sudokcidenta Ĉinio.\n\nKun la temo \"supernatura\", la lampoj estas en la formoj de ok naturaj pejzaĝoj: aŭroro, neĝado, sunsubiro, ondeto, magmo, stelo, meteoro kaj nigra truo. Ĝi donas al vizitantoj spertojn en vido, aŭdo kaj tuŝo.\n\nĈiujare la festivalo alportas al la loko ĝojon, kiel novjara saluto al la urbanoj.\n\nLampoj de fluanta magmo\n\nSub la ĉielo oni povas spekti stelojn, aŭroron kaj falantan neĝon.\n\nOraj steloj falas sur ombrelon.\n\nSteloj\n\nTigro-formaj lampoj por la venonta jaro de tigro\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/10/content_77980729.htm", "title": "Trajno por Pekinaj Vintraj Olimpikoj kun 5G-a studio!", "published": "2022-01-10 00:00:00", "content_text": "La 6-an de januaro la ekskluziva trajno por la Pekinaj Vintraj Olimpikoj estis inaŭgurita. Kun maksimuma rapido de 350 kilometroj hore, la trajno kuras inter Pekino kaj Zhangjiakou kaj havas aŭtomatan vetursistemon, kiu antaŭvidas mekanikan problemon, instalaĵojn alireblajn de handikapuloj kaj plurlingvan servon. Krome, la trajno havas la monde unuan 5G-an ultra-altdifinan televidstudion, kiu ebligas al televidaj prezentistoj vive elsendi programojn en la trajno. Dum la Vintraj Olimpikoj, pasaĝeroj povos spekti televidan vivelsendon per la distr-sistemo de la trajno.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/13/content_77987683.htm", "title": "Eksterlandaj lernantoj en Ĉinio spertas vintrajn sportludojn", "published": "2022-01-13 00:00:00", "content_text": "La 10-an de januaro 27 eksterlandaj studentoj el Ningxia-a Universitato pri Medicino spertis vintrajn sportludojn per glitveturiloj sur glacio aŭ neĝo, bonvenigante la Pekinajn Vintrajn Olimpikojn.\n\nLa 10-an de januaro eksterlandaj studentoj el Ningxia-a Universitato pri Medicino kurantaj sur neĝo\n\nLa 10-an de januaro bangladeŝa studento biciklanta sur glacio\n\nLa 10-an de januaro eksterlandaj studentoj glitis sur neĝo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/14/content_77989822.htm", "title": "Granda neĝulo ridetanta aperis en Harbino", "published": "2022-01-14 00:00:00", "content_text": "Lastatempe aperis apud Songhua-rivero granda neĝulo, alta je 18 metroj kaj larĝa je 13 metroj, kun ruĝa ĉapo kaj koltuko. La konstruado de la ridetanta neĝulo konsumis pli ol 2 000 kubmetrojn da neĝo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/14/content_77989864.htm", "title": "EUROKKA kaj Vinilkosmo trafitaj de inundo!", "published": "2022-01-14 00:00:00", "content_text": "Laŭ informo diskonigita de Floréal Martorell, EUROKKA (Esperanto-Universala Rok-Organizo, Kolektiva Komunik-Asocio), Vinilkosmo kaj la Studio de la Trappe en Donneville, Francio, estis trafitaj de inundo. La katastrofo komenciĝis vespere de la pasinta lundo, la 10-an de januaro, kaj la inundo atingis la oficejon, 13 el la 21 provludejoj kaj parton de la registrostudio (Studio de la Trappe). La oficejo kaj la studio estos fermitaj dum pluraj tagoj por sekigi kaj ripari materialojn. Floréal klarigis, ke rezulte de la katastrofo ne plu estas elektro nek retkonekto en la oficejo, pro tio ne eblas reagi al retmesaĝoj senditaj de samideanoj, sed la situacio baldaŭ normaliĝos. Tri tagoj antaŭ la inundo, Vinilkosmo aperigis la unuan bitalbumon de Esperanta muziko de 2022,\n\nVeko\n\n, de BaRok-projekto.\n\nLa katastrofo okazis dek jarojn post kiam Vinilkosmo estis trafita de fajrego, kiu ĝin serioze damaĝis. Vinilkosmo estas la ĉefa muzikeldonejo en Esperantujo kaj eldonas albumojn de Esperanta muziko ekde 1990.\n\nMatene de la 14-a de januaro ni konstatis, ke la retejo de Vinilkosmo normale funkcias kaj ĝia tuta katalogo estas disponebla por aŭskultado (servo provizata al la membroj de Vinilkosmo-ABONKLUBO) per elsendfluo kaj aĉetado. Ankaŭ la pagsistemo normale funkcias.\n\nRaportis: Rafael Henrique Zerbetto\n\nFotoj: Floréal Martorell\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-01/19/content_77998735.htm", "title": "Lars Sözüer intervjuita", "published": "2022-01-19 00:00:00", "content_text": "En januaro de la nova jaro 2022\n\nEl Popola Ĉinio\n\n(EPĈ) intervjuis sinjoron Lars Sözüer, ĝenerala sekretario de BEMI (Biciklista Esperantista Movado Internacia), pri grava programo VERDEN. Jen la intervjuo:\n\nEPĈ：Kiam vi lernis Esperanton, kiel vi fariĝis respondeculo de BEMI, kion vi nun faras?\n\nSaluton! Mi nomiĝas Lars Sözüer, kaj preskaŭ ĉio en mia vivo iel rilatas al biciklado, mia plej ŝatata agado. Dum bicikla vojaĝo en la jaro 1990 mi unuafoje renkontis esperantistojn, kaj decidis mem lerni la lingvon. En BEMI mi fariĝis aktiva nur en 2007, unue per partopreno en karavanoj kaj sportaj eventoj. La membrokunveno de BEMI elektis min en la estraron en 2019, por la posteno de Ĝenerala Sekretario. Profesie mi laboras kiel sendependa programisto, nuntempe en Svislando, do mi havas loĝlokon kaj tie, kaj ĉe mia edzino en Germanujo. Nia tuta familio parolas Esperanton, sed niaj infanoj jam estas plenkreskaj kaj foriris al aliaj urboj.\n\nEPĈ：Kio estas BEMI? Kia nun ĝi estas? Kiajn celojn ĝi havas?\n\nBEMI signifas Biciklista Esperantista Movado Internacia. Ni estas la faka sekcio de TEJO (Tutmonda Esperantista Junulara Organizo) pri biciklado. BEMI celas kuraĝigi esperantistojn, ke ili biciklu, kaj informi biciklistojn pri Esperanto. La ĉefa kampo de nia agado estas organizado de biciklaj karavanoj al Esperanto-eventoj. Niaj karavanoj okazas en ĉiuj sezonoj. Kelkaj BEMI-anoj partoprenas en sportaj eventoj sub la nomo de BEMI. Okazas ankaŭ BEMI-semajnoj, dum kiuj ni ĉiutage ekskursas al interesaj celoj en iu regiono kaj revenas vespere al nia bazejo. Tie ni ofertas ekskursojn taŭgajn por ĉiu nivelo de biciklemo.\n\nBEMI prezentas sin kaj Esperanton ankaŭ en foiroj de biciklistoj, kaj aliaj eventoj ekster Esperantujo. Krome ni uzas Esperanton por peri kontakton inter ne-esperantistaj biciklokluboj, por interŝanĝi spertojn pri sukcesaj agadoj kun la celo plibonigi la kondiĉojn por biciklado. Por realigi ĉion ĉi, ni ne bezonas multe da organiza strukturo. Ne ekzistas en BEMI formala membreco. Ni simple invitas ĉiujn homojn, kiuj parolas Esperanton, kaj ŝatas bicikli, konsideri sin membroj de BEMI. Unufoje jare okazas membrokunveno, en kiu ĉiuj tiuj membroj povas diskuti proponojn, kaj voĉdoni por decidi pri la evoluo de nia asocio.\n\nEPĈ：Kian projekton la programo VERDEN havas?\n\nEŭropa Unio kaj kelkaj pliaj landoj havas komunan programon \"Erasmus+\" por doni subvenciojn al agantoj de la civila socio por vasta gamo da celoj. Sed ne estas facile akiri tiajn subvenciojn. La firmao Kosmo Strategio Ltd., gvidata de esperantistoj, kontaktis nin kaj aliajn asociojn ĵus antaŭ la komenco de nova programkadro. Ni kolektis ĉe niaj membroj proponojn pri tio, kion ni ŝatus fari, se ni ricevos subvencion. Per sia granda sperto, Kosmo verkis el tio sukcesan subvencipeton por partnera projekto kun IFEF (Internacia Fervojista Esperanto-Federacio), en la branĉo \"Aktiva Edukado pri Daŭripova Evoluo kaj Daŭripova Transporto\".\n\nDaŭripoveco ampleksas multajn temojn, ekzemple ankaŭ socia egaleco, efika uzo de resursoj, homa sano, kaj protektado de biodiverseco. La lukto kontraŭ la katastrofaj sekvoj de la klimatŝanĝo ne estas eksplicite menciita en tiu branĉo, tamen ĉiuj konsentas, ke ĝi estas tre, tre grava temo.\n\nEn la unua kunveno de la partneroj, ni elektis por nia komuna projekto la nomon \"VERDEN\". En tiu nomo, la koloro verdo ne estas uzata kiel simbolo de Esperanto. \"VERDEN\" signifas \"pli bona por la naturo\" en nia projekto.\n\nEPĈ：Kian rolon luda(o)s BEMI en VERDEN?\n\nLa oficialaj partneroj en la projekto estas:\n\n- UEA (Universala Esperanto-Asocio) kiel kunordiganto\n\n- la landa sekcio de IFEF en Francujo\n\n- la landa sekcio de IFEF en Ĉeĥujo\n\n- la Esperanto-asocio \"Giorgio Canuto\" de Parma, Italujo\n\n- Flandra Esperanto-Ligo (FEL)\n\nOficiale BEMI ne aperas en tiu listo, ĉar BEMI ne estas jure registrita asocio. Ni partoprenas sub la nomo de UEA, ĉar ni estas faka sekcio de TEJO, la junulara fako de UEA. Ankaŭ la landaj sekcioj de IFEF en Rumanujo, Italujo kaj Belgio partoprenas pro la sama kialo sub la nomoj de UEA, asocio de Parma, kaj FEL, respektive. De ekstere do povas ŝajni, ke BEMI estas nur tute eta partnero inter projekto dominita de IFEF. Kaj jes, IFEF estas multe pli bone organizita asocio ol ni. Tamen BEMI kontribuos al la projekto VERDEN plenforte, kaj en la diskutoj kun niaj partneroj ni sentis, ke ni havas tute la samajn celojn, kaj ke ili akceptas nian asocion BEMI sur la sama nivelo.\n\nEPĈ：Nun kiujn paŝojn VERDEN jam finis? Kiajn sekvajn taskojn ĝi devos plenumi?\n\nAnkoraŭ Kosmo helpas nin barakti kun kelkaj burokratiaj formalaĵoj. Sed ni ankaŭ komencis jam fari decidojn pri tio, kion ni konkrete volas fari dum la du jaroj, kiujn la projekto daŭros. Altan prioritaton ni devas doni al verkado de manlibro kun konkretaj konsiloj por organizantoj de Esperanto-renkontiĝoj. Tiun manlibron ni promesis al la instancoj, kaj ĝi estas la kondiĉo, ke ni fine ricevu la subvencimonon. Sed ni ĉiuj jam konsentis, ke ni deziras atingi ankoraŭ pli ol tion. Ni elektis du temojn, kie la fakoj de biciklado kaj fervojo tuŝas unu la alian.\n\nNun ni kolektas informojn kaj materialojn kiel bazon por decidi, kion ni faru por porti tiujn temojn antaŭen. La unua el tiuj temoj estas \"Transporto de bicikloj en trajnoj\". Tie regas tre malsamaj kondiĉoj kaj reguloj en la diversaj landoj, kaj estas malfacile akiri la ĝustajn informojn por plani kombinitan vojaĝon per biciklo kaj trajno. Tion ni volas plibonigi, kaj kunlabori tiucele kun aliaj asocioj, ankaŭ ekster Esperantujo. La dua temo estas \"Verdaj Vojoj - iamaj fervojoj fariĝas biciklovojoj\". Ni konstatis, ke la asocio \"Esperanta Naturamikaro\" jam laboris pri tiu temo, kaj ni nun esploras kun ili, kion ni povas fari sur la tereno de tiu temo. Ĉar ambaŭ temoj rilatas al biciklado, aktivuloj de BEMI laboros pri ili, kune kun la fervojistoj.\n\nLa projektpartneroj jam unu fojon kunvenis, kaj ni planas ankoraŭ kvin aliajn kunvenojn. La sekva kunveno okazos en aprilo 2022 en la Esperanto-centro \"Kastelo Grésillon\" en Francujo, kiu situas mem ĉe tiel nomata \"Verda Vojo\". La propono de tiu temo fakte venas de aktivuloj de la kastelo. La lasta kunveno de la projekto okazos dum la Universala Kongreso en Torino en somero 2023, en kiu ni prezentos la menciitan manlibron, kaj ankoraŭ aliajn rezultojn.\n\nEPĈ：Laǔ vi, kian rolon Ĉinio ludos por la tutgloba medio kiam ĝi realigos sian karbonan neǔtralecon?\n\nĈinujo estas ege grava lando en la mondo; en multaj rilatoj eĉ la plej grava. Tial la tuta mondo kun granda intereso observas, kio okazas en Ĉinujo, kaj kiel via lando evoluas, ĉar tio havas rektajn konsekvencojn por ni ĉiuj.\n\nNi vidas, ke la gvidantoj de Ĉinujo komprenis la urĝecon de la klimata krizo, kaj realigas paŝojn por kontraŭbatali la katastrofon, kiun la tuta homaro nun frontas. Kaj tiu katastrofo ja ne estas io en la estonteco. Ĝi tute ne estas evitebla. Ĝi okazas nun. Nenio povas malhelpi tion, ĉar la klimato de la Tero reagas kun granda inerto al ŝanĝoj. Sed tio samtempe signifas, ke ĉio, kion ni nun faros, helpos por mildigi la katastrofon.\n\nĈiu gramo de karbodioksido, metano kaj aliaj forcejaj gasoj, kiun ni ne plu lasos en nian atmosferon, estas grava. Kaj ankaŭ ĉiu gramo, kiun ni neŭtraligos, estas grava. Sed se ni kontentiĝos per nura neŭtraligo, tiam la katastrofo fariĝos tre terura. Tio estas scienca fakto, kiu estas por ĉiu ajn kontrolebla en la raportoj de IPCC (Internacia Konsilio pri Klimatŝanĝo), kaj aliaj science aprobitaj esploroj. Ĉi tie ne temas pri ia ekvilibrumado inter la protekto de la klimato kaj ekonomia prospero. La katastrofo, kiun ni frontas, minacas detrui la bazon de ajna prospero. Se ni daŭrigas agi kiel nun, se ni kontentiĝos nur per iama \"nula ellasado\", tiam ni ĉiuj iros en malluman estontecon.\n\nNi tre esperas, ke ankaŭ Ĉinujo faros multe pli ol \"nulan ellasadon\" por bremsi la katastrofon. Kaj ni promesas, ke ni batalos plu en niaj landoj por la samo, por ke ni ĉiuj havu prosperan estontecon sur nia komuna planedo. BEMI tion faros plu, batalante por la biciklo, maŝino kiu facile, kaj je tre moderaj kostoj, helpas multe kontraŭ la klimatŝanĝo.\n\nMi konstatas kun sincera bedaŭro, ke BEMI agas preskaŭ nur en Eŭropo. Ni hontu pri la \"MI\" en nia nomo, ĉar en aliaj partoj de la mondo apenaŭ okazas BEMI-agado. Estas nia granda deziro inviti ĉiujn ĉinajn esperantistojn, kiuj ŝatas bicikli, kontakti nin, rakonti al ni pri siaj biciklaj agadoj, interŝanĝi spertojn, kaj plani agadojn komunajn.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-01/21/content_78003542.htm", "title": "Tigro-ekspozicio por Jaro de Tigro", "published": "2022-01-21 00:00:00", "content_text": "La Jaro de Tigro alproksimiĝas. La 19an de januaro en la Nacia Muzeo de Ĉinio, Pekino, la ekspozicio kun la titolo \"Tigro kiel talismano: ĉina novjara ekspozicio de 2022\" estis malfermita al la publiko. Ĝi prezentas artaĵojn rilatajn al tigroj en la ĉina kulturo.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/21/content_78003766.htm", "title": "Unua neĝo de la nova jaro en Pekino", "published": "2022-01-21 00:00:00", "content_text": "La 20a de januaro estis Malvarmego, unu el la 24 sunperiodoj en la tradicia ĉina kalendaro. Tiutage falis la unua neĝo de la nova jaro en Pekino.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-01/25/content_78009834.htm", "title": "Recenzo: Veko, bitalbumeto de BaRok-projekto", "published": "2022-01-25 00:00:00", "content_text": "Veko\n\nde BaRok-projekto estas la unua albumeto de Esperanta muziko lanĉita en 2022. Ĝi daŭrigas la diskuton de la pasinta albumeto,\n\nKvin Jarcentoj\n\n, pri la situacio de originaj popoloj de Brazilo, sed en\n\nVeko\n\nla fokuso estas la damaĝoj kaŭzitaj de milito kaj perforto: antaŭjuĝoj kaj marĝenigo de indiĝenaj popoloj, detruado de vivoj kaj revoj, detruado de identeco kaj detruado de harmonio inter homoj kaj naturo. En\n\nKvin Jarcentoj\n\noni havas tempon por ripozi, ĝui la vivon kaj drinki kaŝirion, sed la peza sono de\n\nVeko\n\nurĝas agadon, ĉar de nia kapablo kontraŭbatali la detruadon dependas la estonteco. La hibridaj batalantoj kaj idoj de la historia perforto kontraŭ la originaj popoloj de Brazilo bezonas veki kaj aliĝi al siaj indiĝenaj prauloj, kiuj luktas por restarigi la pacon kaj harmonion en Pindoramo (Tero de la Palmoj, la unua nomo de Brazilo).\n\nLa unua kanto \"Kial ne?\" traktas tre aktualan debaton en Brazilo kaj aliaj amerikaj landoj pri antaŭjuĝoj de la hegemonia kulturo rilate al la aliro de indiĝenoj al teknologio, varoj kaj servoj disponeblaj por ĉiuj. Estas homoj kiuj subtenas, ke indiĝeno kiu vestas ĝinzon aŭ uzas poŝtelefonon ne plu povas esti konsiderata indiĝeno. \"Se mi manĝas bongustan suŝion ĉu mi fariĝas japano?\" La kultura diverseco ne limigas interŝanĝojn inter malsamaj popoloj, kaj ni ĉiuj rajtas interagi kun aliaj kulturoj kaj ĝui la fruktojn de teknika progreso.\n\nAntaŭ kelkaj jaroj Rafael Milhomem muzikigis la poemon \"Hejmo\" de Marjorie Boulton kaj aperigis ĝin kiel unuopaĵon. Tiu kanto meritas esti parto de albumo kaj finfine trovis sian lokon en tiu ĉi. \"Hejmo\" pensigas nin pri la hororo kaŭzita de milito: bombo detruas en sekundo ĉion, kion familio konstruis dum la tuta vivo.\n\n\"Hibrida batalanto\" aperis pasintjare kiel unuopaĵo, anoncante tiun ĉi bitalbumon. Tiu ĉi kanto majstre tradukas la animon de Ameriko, al kiu oni greftis fremdan kulturon. Rezulte de tio, Ameriko fariĝis kontinento de hibridaj batalantoj, \"duone ruĝaj, duone blankaj\", en serĉado de sia perdita identeco.\n\n\"Pindoramo estis invadita\" estas inspirita de la dokumenta filmo\n\nGuerras do Brasil\n\n. Ĝi montras kiel Pindoramo fariĝis Brazilo (Ruĝa kiel Ardaĵo). La invadantoj forhakis la palmojn kaj verŝis la sangon de indiĝenoj sur la tero, detruante la harmonion inter homoj kaj naturo, sed la originaj popoloj rezistas kaj klopodas restarigi tiun perditan harmonion.\n\nLa du aldonaj trakoj estas instrumentaj versioj de \"Kial ne?\" kaj \"Hibrida batalanto\" por ke vi kunkantu!\n\nEn la retejo de Vinilkosmo vi povas senpage aŭskulti peceton de la kantoj kaj aĉeti la bitalbumeton:\n\nhttps://www.vinilkosmo-mp3.com/eo/hardkoro-punko-alternativa-metalo/barok-projekto/5-veko.html\n\nAbonantoj de Vinilkosmo-ABONKLUBO povas senpage aŭskulti la tutan katalogon de Vinilkosmo per elsendfluo. Vi povas aboni ĝin ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2022-01/26/content_78012340.htm", "title": "Neĝkovrita Ĉiela Altaro en Pekino", "published": "2022-01-26 00:00:00", "content_text": "La Ĉiela Altaro estas unu el la plej famaj vidindaĵoj de Pekino, kiu havas unikan belecon. Dum vintro eblas vidi ĝin kovritan de neĝo, kio estigas aparte belajn scenojn. La unua neĝo en 2022 kovris la tutan urbon kaj donis al la Ĉiela Altaro belegan aspekton.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/27/content_78014969.htm", "title": "Grandaj pandoj pozis por bonvenigi Ĉinan Novjaron", "published": "2022-01-27 00:00:00", "content_text": "La 24an de januaro en la Shenshuping-a Bazo de Grandaj Pandoj sub la Wolong-a Nacia Natur-rezervejo en Sichuan-provinco, sudokcidenta Ĉinio, 20 grandaj pandoj en la aĝo de duonjaro pozis por bonvenigi la Ĉinan Novjaron.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-01/29/content_78019373.htm", "title": "Pekinanoj amuziĝas en neĝo", "published": "2022-01-29 00:00:00", "content_text": "La unua neĝo de 2022 en Pekino blankigis la tutan urbon kaj instigis multajn homojn iri al parkoj kaj aliaj lokoj por promeni, foti kaj ludi. Jen kelkaj fotoj faritaj en la 22-a de januaro.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-01/31/content_78019525.htm", "title": "Olimpikaj stadionoj en pitoreskejo", "published": "2022-01-31 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/01/content_78019488.htm", "title": "\"La plej rapida glacio\" en Vintraj Olimpikoj", "published": "2022-02-01 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/02/content_78019550.htm", "title": "Ĉina kulturo en Vintraj Olimpikoj", "published": "2022-02-02 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/03/content_78019506.htm", "title": "Transformeblaj sporthaloj de Vintraj Olimpikoj kaj Paralimpikoj", "published": "2022-02-03 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/04/content_77987202.htm", "title": "Kiaj altteknikoj estos uzitaj en Vintraj Olimpikoj 2022?(I)", "published": "2022-02-04 00:00:00", "content_text": "Tuj venos la Pekinaj Vintraj Olimpikoj. Jen altteknikoj uzotaj dum la Olimpikoj.\n\n1 Kiel oni faras glacion kun malalta ellasado de karbona dioksido?\n\nDum konstruado de stadionoj (konkursejoj) oni sekvas la principon de malalta ellasado de karbona dioksido. La Nacia Sporthalo por Sketado adoptas verdan teknikon por fari glacion, kaj pro tio, ĝia karbona ellasado proksimiĝas al nulo.\n\n2 Kiel garantii ke eksterdomaj ludoj okazos sub favora vetero?\n\nDum konkursoj de alpa skiado, saltskiado kaj liberstila skiado, tro forta vento malfaciligas la sportludojn. La meteologia sistemo povas doni precizajn veterajn raportojn ene de 100 metroj ĉirkaŭ la konkursejo.\n\n3 Kiel oni kontrolos korpan temperaturon?\n\nEstos uzita korp-temperatura mezurilo sur plastro. Ĝia baterio daŭras 10 tagojn. Oni gluas ĝin sur haŭton kaj la korpa temperaturo aŭtomate aperos sur poŝtelefona apo. Se ies korp-temperaturo superos la normalan, oni tuj reagos.\n\n4 Kiuj disdonas premiojn?\n\nRobotoj eble funkcios kiel premi-disdonantoj. Ili kapablas rekoni sportistojn kaj diri gratulajn vortojn, ekzemple \"Gratulon! Vi faris elstaran laboron\" en multaj lingvoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/05/content_78019478.htm", "title": "Kiaj altteknikoj estos uzitaj en Vintraj Olimpikoj 2022?（II）", "published": "2022-02-05 00:00:00", "content_text": "En tiu filmeto ni spertos la teknologiojn pri spektado de konkursoj en la Vintraj Olimpikoj.\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/05/content_78029402.htm", "title": "Okazis junulara Esperanto-forumo", "published": "2022-02-05 00:00:00", "content_text": "La 28-an de januaro la junulara fako de la Ĉina Esperanto-Ligo okazigis Junularan Esperanto-forumon. La forumo funkcias ankaǔ  kiel la 82-a AMO (Aktivula Maturigo). Partoprenis en ĝi pli ol 60 homoj. La temo de la forumo estas \"La Generacio Z kaj la estonteco de Esperanto\".\n\nFaris paroladojn en la forumo Stefan McGill, respondeculo pri la projekto AMO de la Universala Esperanto-Asocio, Albert Stalin Garrido, vicprezidanto de TEJO, kaj Arya, juna esperantisto el Indonezio. Krome, 6 ĉinaj lernantoj (2 el universitatoj kaj 4 el mezlernejoj) kunhavigis siajn spertojn en lernado de la lingvo kaj ideojn pri Esperanto. Kiel reprezentantoj de la generacio Z, ili celas trovi novan mondon pere de Esperanto.\n\nLa junulara forumo estas serio da aktivadoj lanĉitaj de la Ĉina Esperanto-Ligo, kio celas krei ŝancojn renkontigi ĉinajn junulojn, kreskigi interkontaktojn kaj ŝancojn por komencantoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-02/06/content_78019557.htm", "title": "Kion manĝos la sportistoj dum Pekinaj Vintraj Olimpikoj kaj Paralimpikoj 2022?", "published": "2022-02-06 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/07/content_78033342.htm", "title": "Simo Milojević forpasis", "published": "2022-02-07 00:00:00", "content_text": "Universala Esperanto-Asocio funebras sian eksan Ĝeneralan Direktoron Simo Milojević, kiu forpasis la 3-an de februaro 2022 en la aĝo de 85 jaroj en Trebinje (Respubliko Serba, Bosnio kaj Hercegovino).\n\nLi naskiĝis la 14-an de decembro 1936 en Kunja Glavica, Trebinje. Milojevic studis komparan literaturon en Beogrado kaj fariĝis ĵurnalisto.\n\nLi esperantistiĝis fine de 1956. Sian \"Esperanto-karieron\" li ekis kiel surloka aganto. Poste li fariĝis sekretario de Jugoslavia Esperantista Junulara Asocio kaj de Jugoslavia Esperanto-Instituto. En 1963 li estis ĉefredaktoro de \"Jugoslavia esperantisto\", poste de \"La suda stelo\" (1964, 1967-69). Kiel komisiito de UEA li restadis pli ol jaron (1960-61) en Hinda Unio kaj Nepalo por instrui Esperanton.\n\nMilojević redaktis la revuon \"Kontakto\" (1970-74). Li eklaboris en la Centra Oficejo komence de 1974. Inter 1974 ĝis 1980 li estis vicdirektoro; inter 1974 ĝis 1984 redaktoro de \"Esperanto\". Li fariĝis Ĝenerala Direktoro de UEA en 1983, posteno kiun li okupis ĝis 1995. Li estis membro de la Akademio de Esperanto (1989-1998). En sia 60-a vivojaro, do en 1996, li decidis formeti ĉiujn movadajn funkciojn kaj laboris kiel libroservisto kaj bibliotekisto en UEA. Dum tri jardekoj, li estis unu el la ĉefaj motoroj de UEA kaj Universalaj Kongresoj. Li pensiiĝis fine de 2002. En 2006 li ricevis la \"esperantistan pacpremion\" Deguĉi. Li translokiĝis al Trebinje en 2007. En 2008 la Komitato de UEA, dum la UK en Roterdamo, elektis s-ron Simo Milojević kiel Honoran Membron de UEA.\n\nUEA perdas eminentan Esperantiston, CO-kunlaborantoj ankaŭ bonan kolegon kaj amikon.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-02/08/content_78035368.htm", "title": "Bondeziroj al la Pekinaj Vintraj Olimpikoj", "published": "2022-02-08 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-02/11/content_78042893.htm", "title": "Forpasis Marian Nesse", "published": "2022-02-11 00:00:00", "content_text": "Laŭ informo de Varsovia Vento, Marian Nesse, muzikistino de la nederlandaj muzikgrupoj Kajto kaj Kapriol', forpasis la 9-an de februaro.\n\nKiel komponisto, kantisto kaj akordionisto, Marian koncertis kune kun Nanne Kalma, Ankie var der Meer kaj Marita Kruijswijk sub la nomo Kajto, konata grupo, kiu diversfoje koncertis en Esperantujo kaj eldonis plurajn diskojn. En 2004, Kajto ricevis la prestiĝan FAME-premion pro sia kontribuo al Esperanta muziko. Post 2007, Nanne kaj Ankie komencis kunludi duope sub la nomo Kajto, dum Marita kaj Marian fondis, kun Ad Bos kaj Rutger Dijkstra, la grupon Kapriol', kiu lanĉis du albumojn. Marita kaj Marian ankaŭ ludis duope en la duo Marianta. En 2017, Kajto koncertis kvarope dum UK en Seulo, celebre al sia 30-jariĝo, kaj estis intervjuita de\n\nEl Popola Ĉinio\n\n. La bela rideto kaj bona muziko de Marian multe mankos al ni, esperantistoj.\n\nRedaktis: Rafael Henrique Zerbetto\n\nFonto: Varsovia Vento\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-02/14/content_78047650.htm", "title": "Pekina Bestoĝardeno kovrita de neĝo", "published": "2022-02-14 00:00:00", "content_text": "La 13-an de februaro neĝis en Pekino. Kvankam estas printempo, tamen la pejzaĝoj fariĝis similaj al tiuj en vintro, kaj matene de tiu tago estis nekutime malmultaj vizitantoj en la parko, kreante aparte belajn pejzaĝojn.\n\nTigrostatuo por bonvenigi la Jaron de Tigro\n\nLa maskotoj de la Pekinaj Vintraj Olimpikoj kaj Paralimpikoj bonvenigas vizitantojn.\n\nZebroj manĝas dum neĝo falas.\n\nLeono rigardas la neĝon.\n\nParo promenas en la bestoĝardeno.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-02/28/content_78076699.htm", "title": "Forpasis Claude Nourmont", "published": "2022-02-28 00:00:00", "content_text": "La 25-an de februaro 2022 forpasis sinjorino Claude Nourmont. Ŝi estis iama prezidanto de Tutmonda Esperantista Junulara Organizo (TEJO) (1975-1977 ), iama vicprezidanto de Universala Esperanto-Asocio (UEA) kaj multe agadis pri edukado, kongresoj kaj kulturo. Dum longa tempo ŝi estis komitatano de UEA.\n\nAl ŝia edzo, Brian Moon, UEA profunde kondolencas. La asocio alte taksis, ke Claude Nourmont \"sendube estis kaj estos inter la plej elstaraj aktivuloj, kiujn povus havi Universala Esperanto-Asocio\". La radikoj de ŝiaj agadoj en TEJO portis al UEA la junecan certecon, ke ĉiam eblas revi kaj esperi, kaj povas konstante kaj fruktodone labori. Por multaj generacioj ŝia agado estas signifoplena.\n\nClaude Nourmont (naskiĝis la 23-an de oktobro 1945, mortis la 25-an de februaro 2022) estis franca instruistino kaj esperantistino, loĝanta en Luksemburgo, honora prezidanto de TEJO, redaktoro de la revuo\n\nMonato\n\n(rubriko Arto) de 2005 ĝis 2022, kaj vicprezidanto de UEA de 2004 ĝis 2013. Dum multaj jaroj ŝi estis komitatano de UEA (C kaj A por Francio) kaj estrarano pri kulturo, kongresoj kaj edukado. Ŝi respondecis kiel prezidanto de LKK por la Universala Kongreso en Montpellier en 1998. Ŝia edzo Brian Moon estas angla esperantisto, emerita profesia tradukisto laborinta ĉe la Eŭropa Komisiono en Luksemburgo; vicprezidanto de la Akademio de Esperanto, prezidanto de la Luksemburga Esperanto-Asocio, unu el la lingvaj reviziantoj de\n\nMonato\n\n.\n\n(el UEA)\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-03/02/content_78080386.htm", "title": "Tombo de Tian Yi en Pekino", "published": "2022-03-02 00:00:00", "content_text": "Tian Yi estis kortega eŭnuko en Ming-dinastio (1368-1644), kaj lia tombo troviĝas ene de la Parko pri Ŝtonĉizadaj Heredaĵoj en la distrikto Shijingshan de Pekino, histori-kultura loko protektata de la loka registaro. Ĝia pordego troviĝas en la suda parto, kaj la parko okupas la areon de ĉirkaŭ 6 000 kvadrataj metroj. La tombo de Tian Yi estis konstruita en 1605. Ĝi estis invadita de rabistoj en 1911, kiuj forprenis la trezorojn, sed la ĉambro daŭre estas en bona stato.\n\nPordego ĉe la enirejo de la vojo al la tombo de Tian Yi\n\nSubĉiela ekspozicio de ĉizitaj ŝtonaj statuoj\n\nAntikvaĵoj de la tombo\n\nEne de la tombo\n\nRaportis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-03/04/content_78086074.htm", "title": "Ĉina esperantisto elektita kiel akademiano de AdE", "published": "2022-03-04 00:00:00", "content_text": "La 2-an de marto la Akademio de Esperanto (AdE) publikigis oficialan informon pri elekto de la akademianoj. En la informo AdE diris, ke la elekto de triono de la akademianoj, laŭ la statuto de la akademio, estis finita en la 28-a de februaro. Pro forpasoj kaj demisioj, elekteblis 19 akademianoj inter 21 kandidatoj. Sep akademianoj ne rekandidatiĝis, estis elektitaj 14 novaj akademianoj el dek landoj, duone ekster Eŭropo. Inter ili estas du pliaj virinoj.\n\nLa baloto okazis rete per balotilo.org, dum 12-taga periodo. Voĉdonis 40 akademianoj el la 40 voĉdonrajtaj (100%). 15 kandidatoj (ricevintaj inter 70% kaj 95% el la voĉoj) estis elektitaj ĝis 2031, la kvar postaj (ricevintaj almenaŭ 60% el la voĉoj) ĝis 2028 aŭ 2025.\n\nEstis elektitaj: Javier Alcalde, Tatjana Auderskaja (ĝis 2025), Bak Giwan, Hans Becklin, Simon Davies, Mariana Evlogieva, Ruth Kevess-Cohen, Anna Löwenstein, Vilhelmo Lutermano (ĝis 2025), Ahmad Mamdoohi, Mao Zifu, Georgi Mihalkov (ĝis 2025), Marc van Oostendorp, Tim Owen, Paul Peeraerts, Fernando Pita, Orlando Raola, Nicola Ruggiero (ĝis 2028), Amri Wandel.\n\nInter la novelektitoj, sinjoro Mao Zifu estas ĉina esperantisto kaj E-verkisto, kaj unu el la plej gravaj nuntempaj poetoj en Esperantujo. Mao Zifu naskiĝis en 1963, kaj en julio 1984 li diplomitiĝis en la fakultato pri matematiko de la Hunan-a Instruista Universitato (1980-1984). Septembre de la sama jaro li ekinstruis matematikon kaj komputikon en la Changde-a Informoprojekta Lernejo. En 1985, dudek-du-jara Mao paraliziĝis pro trafika akcidento. Li uzas Esperanton, kion li eklernis en 1986. Li estas multjara kunlaboranto de la magazinoj\n\nMonato\n\n,\n\nLa Kancerkliniko\n\n,\n\nLiteratura Foiro\n\n,\n\nBeletra Almanako\n\n, inter aliaj. En UK 2013 en Rejkjaviko, pro sia kontribuo al la originala E-poezio, li estis honorita per Diplomo pri Elstara Arta Agado de UEA.\n\n(el AdE)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-03/10/content_78100484.htm", "title": "Sur la vojo al la celo de karbonaj pinto kaj neŭtraligo", "published": "2022-03-10 00:00:00", "content_text": "Atingi karbonajn pinton kaj neŭtraligon estas la postuloj de altkvalita disvolvado. Pri tio, Li Bingjun, membro de la Tutlanda Popola Kongreso kaj partia vicsekretario de la provinco Guizhou, diris, ke Guizhou paŝas sur la vojo de mediamika evoluiga vojo kaj klopodas atingi la celon de karbonaj pinto kaj neŭtraligo. \"Ni nun reĝustigas industrian strukturon. Unuflanke ni faras ciferecan reformadon al tradiciaj industrioj, aliflanke ni disvolvas strategiajn novtipajn industriojn danke al avantaĝoj de lokaj resursoj.\"\n\nHe Guangliang, membro de la Tutlanda Popola Kongreso, partia sekretario kaj ĉefdirektanto de la Fosfokemiaĵa Grupo de Guizhou, diris, ke la esenco de redukto de karbonlaso estas altigi efikon de la utiligo de resursoj. Optimumigi la uzon de materialoj estas lia ĉefa vidpunkto. \"Kadre de energio kaj resursoj, sinteza kaj cirkuligebla utiligo de materialoj devas esti maksimuma.\" Li emfazis, ke ju pli alta la procento de utiligo de materialoj, des pli malalta estas la energikonsumado. Tio ja estas kontribuo de la entreprenoj por atingi la celon de karbonaj pinto kaj neŭtraligo.\n\nJiang Ximeng, membro de la Tutlanda Popola Kongreso kaj direktoro de la Sunenergia Instituto en Leshan, diris, ke en 2021 la instalita kapacito de generatoroj kun regenerita energio en Ĉinio superis miliardon da kilovatoj. Nun en Ĉinio estas pli kaj pli multaj fakuloj, kiuj interesiĝas pri renovigebla energio kaj karbonaj pinto kaj neŭtraligo, kaj tio estas tre bona afero.\n\nJiang Ximeng alvokis, ke homoj intensigu sian koncepton ŝpari energion kaj redukti ellason de poluaĵoj.\n\n(el ĈRI)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-03/15/content_78109427.htm", "title": "Oni ĝuas sakurojn en Wuhan", "published": "2022-03-15 00:00:00", "content_text": "La 14an de marto oni ĝuis sakurojn en la sakur-ĝardeno de Donghu, Wuhan, Hubei-provinco de centra Ĉinio.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-03/15/content_78109958.htm", "title": "Floroj en Somera Palaco de Pekino", "published": "2022-03-15 00:00:00", "content_text": "En pekinaj parkoj kaj arbaroj oni povas vidi la unuajn florojn de tiu ĉi printempo. La 13-an de marto en la Somera Palaco estis multaj homoj kun fotiloj en serĉado de floroj, kaj ankaŭ multaj homoj fotiĝantaj kun la floroj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-03/31/content_78140982.htm", "title": "Komenciĝis konstruado de nova Sanxingdui-muzeo", "published": "2022-03-31 00:00:00", "content_text": "Dezajno\n\nDezajno\n\nDezajno\n\nLa 29an de marto, la konstruado de la nova Sanxingdui-muzeo komenciĝis en la urbo Guanghan de la provinco Sichuan, sudokcidenta Ĉinio.\n\nLa nova konstruaĵo kovros la areon de 55 000 kvadrataj metroj -- je kvinoblo de la nuna muzeo.\n\nLa nova konstruaĵo konservos la objektojn eltrovitajn el fosaĵoj kun la numeroj unu kaj du de la Sanxingdui-aj Ruinoj kaj gravajn kulturajn artefaktojn eltrovitajn estontece.\n\nMalkovrita en la malfruaj 1920aj jaroj, la Sanxingdui-aj Ruinoj estas unu el la plej gravaj arkeologiaj malkovroj de la mondo en la 20a jarcento. Kun 12 kvadrataj kilometroj, la ruinoj troviĝas en la urbo Guanghan de la provinco Sichuan kaj je ĉirkaŭ 60 kilometroj for de Chengdu, la provinca ĉefurbo. Ili estas la restaĵoj de Shu-regno, kaj la ruinoj datiĝas jam de 4 800 jaroj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/01/content_78143058.htm", "title": "Pompas floroj en pekina printempo!", "published": "2022-04-01 00:00:00", "content_text": "Aprilo ĵus komenciĝis, kaj Pekino estas plena de floroj. La temperaturo mildiĝis kaj homoj revenas al la stratoj kaj parkoj por ĝui la belajn pejzaĝojn de printempo. Jen kelkaj fotoj faritaj en marto, kiuj montras iom de la printempo en Pekino.\n\nSakuraj burĝonoj en Yuyuantan-parko de Pekino, fotitaj la 28-an de marto\n\nVintra jasmeno fotita en Zizhuyuan-parko de Pekino la 6-an de marto\n\nMagnolioj fotitaj en Zizhuyuan-parko de Pekino la 6-an de marto\n\nPrunfloro fotita en Yuyuantan-parko la 16-an de marto\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/02/content_78145464.htm", "title": "Intervjuo: Guilherme Fians", "published": "2022-04-02 00:00:00", "content_text": "Guilherme Fians estas antropologo el Brazilo kaj laboras kiel esploristo en la Universitato de St Andrews en Skotlando. Li ankaŭ estas estrarano de la Centro de Esploro kaj Dokumentado pri Mondaj Lingvaj Problemoj (CED) en Nederlando. Inter 2015 kaj 2021, Guilherme faris esploron pri politika agado, uzado de komunikteknologioj kaj lingvo-lernado inter nuntempaj esperantistoj. Lia esploro komencis ĉeeste en Francio – kie Esperanto-movado estas tre diversa kaj inkluzivas neŭtralajn, maldekstrajn, junularan kaj fervojistan asociojn. Lia esploro ankaŭ konsideris la uzadon de Esperanto lige kun politikaj agadoj en internaciaj Esperanto-kongresoj kaj en pluraj virtualaj medioj. La lastatempa rezulto de lia studo estas la anglalingva libro\n\nEsperanto Revolutionaries and Geeks: Language Politics, Digital Media and the Making of an Internacional Community\n\neldonita de Palgrave Macmillan en 2021. Intervjuita de\n\nEl Popola Ĉinio\n\n, li rakontis al ni pri sia esploro.\n\nEPĈ: Via esploro fokusiĝas sur la rolo de Esperanto kiel ilo por politika agado en okcidenta Eŭropo, ĉefe en Francio. Kial Francio estis kaj daŭre estas tiom grava por Esperanto (ekz. ĝi gastigis la unuan UK-on, oni donis al francoj la taskon proponi Esperanton kiel oficialan lingvon de Ligo de Nacioj, en Francio troviĝas sidejoj de pluraj gravaj Esperanto-organizaĵoj ktp)?\n\nFrancio estis la kerna loko, kie la ideoj zamenhofaj malantaŭ Esperanto komencis esti apartigataj de la lingvo. Pro tio, en Francio Esperanto allogis kaj homojn, kiuj vidis ĝin kiel lingvon de paco, kaj homojn, kiuj ne trovis necesan tiun ligon inter la lingvo kaj sia interna ideo. Tio inkluzivis scientistojn, kiuj volis uzi internacian lingvon por produkti sciencon ekster la landlimoj de Francio kaj de la franca lingvo; entreprenistojn, kiuj rigardis Esperanton kiel lingvon por internacia komerco; kaj politikajn aktivulojn, kiuj batalis kontraŭ la premo de hegemoniaj landoj kaj hegemoniaj lingvoj.\n\nSe Esperanto estas nepre ilo por kunigi samideanojn (en la senco de homoj, kiuj kunhavigas similan idearon), la profilo de esperantistoj estos limigita al homoj kun tiuj pensmanieroj. Kiam la kreskanta franca Esperanto-movado de la komenco de la dudeka jarcento fortigis la eblecon konsideri Esperanton ekster siaj ligoj kun apartaj ideoj, Esperanto iĝis pli facile konektita al aliaj praktikoj, idearoj, ŝatokupoj kaj profesiaj celoj. Pro la imperiisma influo de Francio en la tiutempa mondo, tio, kion francoj faris, estis konsiderata imitinda en pluraj lokoj en la mondo, ĉefe en la okcidenta Eŭropo, kaj tiu bunta ligo de pluraj idearoj kaj praktikoj al Esperanto fare de francaj esperantistoj kuraĝigis la kreadon de diversaj Esperanto-asocioj kaj helpis disvastigi la lingvon en amaso da fakaj, sciencaj, komercaj, sociaj kaj politikaj medioj. Pro tiu historia kaj ĝisnuna bunteco de la esperantistoj en Francio, mi elektis tiun landon (ĉefe Parizon) kiel enirpunkton por mia esploro – kio poste ankaŭ inkluzivis virtualajn mediojn kaj internaciajn kongresojn.\n\nEPĈ: Vi diris, ke en Brazilo la Esperanto-movado estas forte ligita al spiritismo, pro tio religiaj temoj estas ofte traktataj en kunvenoj de brazilaj esperantistoj, dum en Eŭropo la historio de Esperanto ligiĝas al maldekstraj politikaj vidpunktoj. Kiel statas la nunaj rilatoj inter Esperanto kaj politiko en Eŭropo?\n\nMia esploro estas pli kvalita ol kvanta: mi povas detale klarigi al vi, kiel kelkaj apartaj homoj kaj grupoj spertas, pensas, sentas kaj agadas rilate al Esperanto kaj al aliaj temoj, sed miaj datumoj ne produktas ĝeneralan profil-bildon de Esperantujo en Francio aŭ en Eŭropo. Pro tio, mia esploro ne celis respondi, ĉu la ligoj inter Esperanto kaj politiko en Eŭropo estas pli forta aŭ malforta, ĉu Esperantujo iĝis pli aŭ malpli maldekstra, ekzemple, ol ĝi estis antaŭ 30 jaroj.\n\nInter tiuj esperantistoj, kiujn mi konis ĉe asocioj kiel SAT kaj SAT-Amikaro, Esperanto ja estas ilo por politika agado. Altiris mian atenton la maniero, kiel tiuj aktivuloj agis per Esperanto: nomi SAT kleriga asocio signifas, ke ĝiaj membroj ne nepre partoprenos manifestaciojn nome de SAT, sed ili kunsidos regule por kunpensi pri politikaj temoj. Tiuj babilrondoj – kiujn SAT-Amikaro okazigas ĉiusemajne en sia sidejo en Parizo – kunigas progresemulojn el diversaj fonoj kaj perspektivoj, kiel komunistoj, liberpensuloj, federalistoj, anarkiistoj kaj aliaj. Kiam tiuj homoj diskutas per Esperanto, ili kunhavigas malsamajn vidpunktojn kaj proponojn por trakti sociajn problemojn – kiel socian maljustecon, atomenergion kaj bonvenigon de migrantoj en Francio – tiel ke tiuj homoj poste revenu al siaj sociaj movadoj, politikaj partioj kaj anarkiismaj grupoj kaj kunhavigu tion, kion ili lernis, por riĉigi la politikajn perspektivojn de aktivuloj ekster Esperantujo.\n\nEPĈ: Kion maldekstraj esperantistoj en Eŭropo subtenas kadre de lingvopolitiko? Ĉu ili rigardas Esperanton kiel neŭtralan komunikilon aŭ kiel ilon por politika organizado?\n\nEstas ambaŭ flankoj tiusence. En Parizo, kelkaj homoj (ĉefe ĉe Espéranto-France kaj en la neŭtrala movado) parolis pri Esperanto kiel ilo por rezisti la influon de la angla en la internacia komunikado. Pensu, ekzemple, pri la Eŭropa Parlamento, kie francaj politikistoj ofte alparolas aliajn en la angla, malgraŭ la fakto, ke la franca estus same bonvena kaj samtempe tradukata tie. La argumento estas, ke se oni uzu Esperanton en tiaj medioj, la franca – samkiel aliaj naciaj lingvoj en Eŭropo – ne konkurencos kun la angla.\n\nAliflanke, ekster Parizo mi ofte rimarkis ligojn inter Esperanto kaj regionaj lingvoj. En Okcitanio, pluraj homoj malkovris Esperanton pere de subteno kaj intereso pri la okcitana lingvo. Same en Bretonio pri la bretona lingvo. En la alia flanko de la franca landlimo, en Katalunio esperantistoj, kiuj subtenas la katalunan lingvon regule defendas Esperanton kiel internacian lingvon kaj la katalunan kiel regionan lingvon. Praktike, tio signifas, ke la hispana lingvo havas sian lokon, sed ĝi ne povas trudi sin al la regionaj kaj internaciaj komunik-bezonoj.\n\nEn tiuj mondpartoj, mi trovis kaj maldekstrajn kaj neŭtralajn movadanojn, kiuj subtenis tiujn lingvopolitikajn projektojn kaj kiuj agis kune en tiu komuna batalo kontraŭ lingva subpremo. Tamen, en tiuj situacioj, ĉu Esperanto estas neŭtrala aŭ politika ilo? Ni pensu pri la politika partio Eŭropo-Demokratio-Esperanto, foje prezentata de siaj membroj kiel neŭtrala partio: se oni agas politike kaj havas projekton, kiu postulas la subtenon de politikaj instancoj por materialiĝi, ĉu eblas, ke politika partio estu neŭtrala? Ĉu eblas pensi, ke subteni la plifortigon de regionaj lingvoj fronte al la nacia lingvo estas politike neŭtrala projekto? Estas pridubinde, ĉu Esperanto povas esti \"neŭtrale homa\", kiel proponis Zamenhof. Tamen, laŭ la faka literaturo pri lingvopolitiko kaj socilingvistiko, komunikado kaj la elekto pri uzo de lingvo por komunikiĝi neniam estas politike neŭtrala.\n\nEPĈ: Kiel homoj, precipe la junularo, uzas Esperanton en la interreto? Kiujn diferencojn vi trovis inter la reta movado kaj la tradicia movado bazita sur kluboj?\n\nReta lingvolernado kaj sociaj retejoj ebligas pli da spontaneco kaj malpli da sindevontigoj pri la lingvo, pri apartaj esperantistoj kaj pri Esperantujo mem ol ĉeesta lingvolernado kaj lingvouzado. Se oni lernas la lingvon en asocio, oni aŭ ĉeestas la klasojn aŭ forlasas la kurson, ĉar ĉeesta kurso perdas sian sencon, se oni malĉeestas tro da klasoj. Male, memlernado (interalie pere de interreto) permesas, ke oni lernu laŭ propra ritmo: iu lernanto povas fari unu ekzercaron post la alia senĉese per Duolingo kaj fini la kurson tre rapide, dum alia lernanto povas tutsimple sekvi du aŭ tri komencajn lecionojn kaj forlasi la lingvon. Se ne estas instruisto aŭ samklasanoj, ne estas tiom da sindevo kaj samtempe estas pli da libereco rilate al kiom rapide vi emas lerni. La samo okazas pri virtualaj personaj rilatoj: se mi iras ĉiusemajne al mia loka Esperanto-klubo, mi scias, kiujn homojn mi plej verŝajne renkontos tie, kaj mi jam konos ilin tre bone. Male, en retaj babilejoj, ĉiam estas malsamaj homoj, amaso da konversacioj komencos per sinprezentoj, kaj multaj homoj, kiuj iĝas amikoj en tiuj virtualaj medioj, eble ne plu retrovos unu la alian en aliaj okazaĵoj. Tio ne signifas, ke la teknologio kulpas, ni ne estu determinismaj! La teknologio ebligas tiajn interhomajn rilatojn, kaj efemeraj amikecoj eble iĝas pli oftaj por pluraj esperantistoj en la interreto kompare kun la loka ĉeesta esperantumado.\n\nIamaniere, la dinamiko de interhomaj rilatoj en interreto similas al tiuj, kiuj superregas dum Universalaj Kongresoj, kie pluraj homoj el la tuta mondo renkontiĝas, babilas, trovas komunajn interesojn kaj poste ne plu revidas unuj la aliajn. Finfine, tiuj efemeraj amikecoj (kaj virtuale kaj dum UK-oj) povas ne esti longdaŭraj, sed ĉu tio estas problemo? Ne. Mi kredas, ke temas tutsimple pri la normala funkciado de Esperantujo kiel translima komunumo.\n\nDum mia virtuala kampolaboro, mi konstatis, ke esperantistoj uzas interreton por tiaj mallongdaŭraj babiladoj kun homoj, kun kiuj ili plej verŝajne ne plu babilos. Tamen interreto ebligas kvazaŭ senĉesan UK-on, kie esperantistoj el la tuta mondo estas disponeblaj dum 24 horoj ĉiutage – ĉiam sunas en Esperantujo! – kaj kie la lingvo ludas plentempe sian internacian kaj transliman rolon. Alia konsiderinda trajto de virtualejoj estas la temoj diskutataj: dum esperantistoj ĉie tre ofte parolas pri la lingvo mem, interret-uzantoj ofte ankaŭ parolas pri la interreto mem. Tiusence, oni facile trovas retforumojn, kie esperantistoj diskutas kaj agadas pri libera programaro, tradukado de retpaĝoj, preparado de artikoloj por Vikipedio, kreado de memeoj kaj aliaj aferoj, kiuj devenas el la virtuala medio.\n\nEPĈ: Kion vi malkovris pri la influo de Duolingo en la movado? Ĉu homoj, kiuj lernas Esperanton per interreto, havas apartan vidpunkton pri la lingvo kaj la movado?\n\nDuolingo helpas amasigi la kvanton de Esperanto-parolantoj, ne nepre de esperantistoj. Se oni konsideras tion, kion multaj esperantistoj diras, ke Esperanto estas \"pli ol lingvo\", oni devas konsideri, ke Duolingo-uzantoj ne nepre lernas multe pri la Esperanto-movado, komunumo kaj kulturo. Kompreneble Duolingo ankaŭ instigas ŝanĝojn en lingvouzado. En mia libro, unu el la ekzemploj, kiujn mi analizas tiusence, estis la esprimo \"kio la fek?\" (kvazaŭ reta traduko de la angla esprimo \"what the fuck?\"), kiu populariĝis post la apero de la unuaj ondoj de Duolinganoj.\n\nHomoj, kiuj lernas Esperanton en kluboj kaj asocioj, kutime aŭdas pri Universalaj Kongresoj, homaranismo, interna ideo, samideanoj, \"kielvifartas-uloj\", kaj iom post iom komprenas kelkajn el la ĝeneralaj trajtoj de Esperantujo. Kiam temas pri memlernado – ĉu virtuale ĉu per libroj – oni ne certas, kion homoj lernas krom la lingvo. La Duolinganoj, kiujn mi renkontis dum mia esploro, plurfoje ne interesiĝis pri la movado: ili ne malkovris la lingvon pere de la movado, ili ne uzis la lingvon en ĉeestaj renkontiĝoj, do kial membriĝi en asocioj kaj disdoni flugfoliojn por propagandi Esperanton? Gravas konsideri, ke Duolinganoj kaj asoci-bazitaj esperantistoj ne nepre estas samideanoj – t.e. ne nepre pensas same – nur pro la fakto, ke ili parolas la saman lingvon. La interna ideo kaj la interesiĝo pri paco kaj socia justeco ne estas transdonitaj per gramatikaj reguloj.\n\nĈiukaze, se en Esperantujon venas multaj Duolinganoj, eble tio instigos ŝanĝon en la profilo de esperantistoj laŭ tempopaso. Por multaj el la Duolinganoj, ju pli internacia iĝas Esperantujo ĉiutage pere de la interreto, des pli malnecesaj iĝas la Universalaj Kongresoj. Ju pli neformalaj kaj lastminute organizitaj iĝas la Esperanto-renkontiĝoj, des pli seninteresaj iĝas la regulaj kunsidoj kun antaŭaranĝitaj temoj. Iam oni bezonis la internaciajn poŝtajn servojn por efektive uzi Esperanton translime. Lastatempe, oni komencis bezoni retaliron por regule esperantumi translime. Eĉ pli lastatempe, kun la populariĝo de Esperanto en Instagram kaj TikTok, eble la lingvo estos pli kaj pli ligita al filmetoj kaj bildoj, anstataŭ nur skribaj vortoj.\n\nIntervjuis: Rafael Henrique Zerbetto\n\n---\n\nVi povas trovi liston de fakartikoloj kaj libroj de Guilherme en la retejo de la\n\nUniversitato de St Andrews\n\nkaj en\n\nAcademia.Edu\n\n.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/02/content_78145558.htm", "title": "EsperRadio: nova retradio en Esperantujo!", "published": "2022-04-02 00:00:00", "content_text": "Laŭ klarigo de Laura Brazzabeni, vicprezidanto de Itala Esperanto-Federacio kaj ĝenerala direktoro de Itala Instituto de Esperanto, la 1-an de aprilo naskiĝis EsperRadio, aŭskultebla ĉe https://www.facebook.com/esperradio. La nova retradio-kanalo estas neprofitcela kaj celas esti voĉo de la itala esperantistaro, sed ne nur.\n\nLa ideo venis de Vox, oficiala voĉo de la neprofitcela\n\nRadioGroup\n\n, al kiu apartenas la retradioj\n\nRadioattiva Network\n\n,\n\nRadio\n\nAncora\n\nItalia\n\n,\n\nRadioOnRoad\n\n,\n\nDoubleRadio\n\nkaj\n\nEsperRadio\n\n, kun la kunlaborado de la Pistoja Esperanto-Grupo “Umberto Stoppoloni”, Itala Esperanto-Federacio (IEF), Itala Instituto de Esperanto (IIE) kaj aŭtoritataj kaj eminentaj italaj kaj internaciaj esperantistoj, ĉi tiu nova elsendostacio havas la celon informi, antaŭenpuŝi, kunordigi, distri, kuraĝigi pri la uzado de la lingvo Esperanto, tra la malkovro de forta esperantista tutmonda movado kaj senfina kaj grava kultura malfermiteco, kune kun realaĵoj pri volontuleco, kulturo kaj aferoj socie utilaj.\n\nLa 1-an de aprilo, je la 18-a horo (UTC+2) okazis la “Granda Festo” de la unua rekta elsendo kun Laura Brazzabeni, Clarissa Sabatini (estiminda poliglota kant-aŭtoro, plurinstrumentludisto, sonterapeŭto, kaj ankaŭ studento pri psikologio kaj pasia esperantisto) kaj\n\nVox-La VOĈO\n\n.\n\nEn la sama tago, je la 21-a (UTC+2), estis prezentita “Stelesperanto”, astronomia bulteno en Esperanto por la amantoj de la ĉielo kaj simplaj scivoluloj, prezentita de la stelamanto Nicola Morandi.\n\nLa 2-an de aprilo debutis la serio de intervjuoj kun eminentaj kaj tre pasiaj esperantistoj “Esperantistoj kun Pasio”: je la 19-a (UTC+2) kun Laura Brazzabeni kaj je la 21-a (UTC+2) kun Clarissa Sabatini.\n\nSekve estos programado riĉa je eventoj, novaĵoj, antaŭenpuŝoj pri kulturo kaj frateca aldono, ankaŭ malferma al la kontribuado de ĉiuj homoj kiuj interesiĝas partopreni en la projekto.\n\nRedaktis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/07/content_78152609.htm", "title": "Pekinaj parkoj dum Qingming-festo", "published": "2022-04-07 00:00:00", "content_text": "Urbaj parkoj en Pekino atestis kreskon de vizitantoj dum Qingming-festo, ĉar tiu ferio estas la plej ŝatata de lokanoj por mallongdistancaj promenoj, kiuj sekvis la konsilon de la aŭtoritatoj pri sano eviti nebezonatajn vojaĝojn al aliaj urboj por malfaciligi la disiĝon de KOVIM-19.\n\nTuristoj vizitas la parkon Yuyuantan, la 3-an de aprilo.\n\nLa ĉefaj parkoj kaj vidindaĵoj de la ĉina ĉefurbo bonvenigis 4.96 milionojn da vizitantoj dum la tritaga feriado, kiu finiĝis marde, pliiĝo je 4.4% kompare kun la sama periodo de la pasinta jaro.\n\nTuristoj en la Pekina Botanika Ĝardeno, la 4-an de aprilo\n\nTamen, 11 parkoj administritaj de la Pekina Urba Parka Administra Centro registris malpliiĝon de vizitantoj je 13.4% dum la ferio, kaj registris 1.42 milionojn da vizitantoj. Parkoj kaj vidindaĵoj limigis la nombron de vizitantoj al malpli ol 75% de la maksimuma kapablo dum la ferio.\n\nHomoj enviciĝas en metrostacio por reveni hejmen post vizito al la botanika ĝardeno, la 4-an de aprilo.\n\n\"Florpromenoj\" populariĝas en 111 pekinaj parkoj en tiu ĉi printempo, kaj estis lanĉitaj 42 florekspozicioj kaj rilataj kulturaj aktivadoj por turistoj.\n\nRedaktis kaj fotis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/08/content_78154640.htm", "title": "Pompas sakuroj en Yuyuantan-parko de Pekino", "published": "2022-04-08 00:00:00", "content_text": "Fine de marto kaj komence de aprilo floras sakuroj en Pekino. En tiu epoko, la parko Yuyuantan pleniĝas de vizitantoj pro la belaj kaj abundaj sakuroj. Dum la lastaj jaroj ankaŭ populariĝis en tiu parko glaciaĵo en la formo de sakuro.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-04/08/content_78155089.htm", "title": "Centjara vilaĝo populariĝis", "published": "2022-04-08 00:00:00", "content_text": "Konstruita antaŭ 600 jaroj, Leijia-vilaĝo situas en Yichun-urbo de Jiangxi-provinco. Antaŭ kelkaj jaroj, la vilaĝo estis preskaŭ nekonata. La antikvaj konstruaĵoj tie estis rebonigitaj, kaj vilaĝa muzeo estis starigita. Pro tio, la loko altiris multajn turistojn. Turisto Li Ran diris: \"Ĉi tie, oni povas palpi la spurojn de la historio, aprezi la harmonion inter homoj kaj la naturo kaj sperti alispecajn kutimojn. Mi kredas, ke la vilaĝo fariĝos nova celloko por pli da turistoj.\"\n\nRedaktoro: Zhao Yanan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/08/content_78155513.htm", "title": "Metroo veturanta al printempo", "published": "2022-04-08 00:00:00", "content_text": "Printempo estas bona sezono por vidi florojn. Lastatempe, ekpompis sakuroj, magnolioj, tulipoj kaj begonioj en Xi'an, ĉefurbo de la provinco Shaanxi. La floroj donas al la tuta urbo romantikan printempan etoson. Ankaŭ la kolzfloroj apud la 5-a metrolinio de Xi'an plenfloras. Estas belege, kiam la metroo preterpasas la orkoloran kolzfloran maron. Rigardante la flormaron tra la fenestro, pasaĝeroj sentas sin en fabela mondo.\n\nRedaktoro: Zhang Yue\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/12/content_78161259.htm", "title": "Aprila Shangri-La en glacio kaj neĝo", "published": "2022-04-12 00:00:00", "content_text": "En la tibeta lingvo Shangri-La signifas helan lunon en koro. Ĉi tiu loko, samkiel ĝia nomo, kaŭzas sopiron en multaj homoj. Lastatempe forte neĝis en Shangri-La, tibeta aŭtonoma gubernio Diqing de la provinco Yunnan. Post la neĝo, la loko estas vestita per blanko, kvazaŭ surtera paradizo.\n\nRedaktoro: Zhang Yue\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/15/content_78167719.htm", "title": "Esperanto Subgrunde 2 : bita duobla albumo de Esperanta muziko!", "published": "2022-04-15 00:00:00", "content_text": "La 18-an de marto estis oficiale lanĉita la lastatempe plej atendata punk-roka kompilo de Esperanta muziko en la lastaj jaroj,\n\nEsperanto Subgrunde 2\n\n, kiel duobla KD albumo kaj duobla bitalbumo. La unua disko havas 25 titolojn, kontraŭ 24 de la dua. Ĉiu disko entenas preskaŭ unu horon da muziko!\n\nSubgrunda muziko delonge estas grava parto de Esperanta kulturo, kaj multaj Esperantaj muzikistoj kaj bandoj farantaj subgrundan muzikon atestas tion: en tiu ĉi albumo partoprenas 23 bandoj el 11 landoj.\n\nLa albumo estas esperantokora (neoficiala termino por ajna subgrunda rokmuziko kun kantotekstoj en Esperanto). Tio signifas, ke la partoprenantaj bandoj estas ekstremrokaj, alivorte, iliaj muzikstiloj estas tre pezaj. Same pezaj estas la tekstoj, kiuj traktas temojn kiel militon, seksperforton kaj ekspluatadon de homoj, kvankam kelkaj kantoj traktas temojn pli mildajn. La albumo ankaŭ kaptas la grandan diversecon de esperantokora muziko.\n\nAlia aparte interesa trajto de tiu ĉi kompilo ne rilatas al muziko: ĝi subtenas la solidaran edukan projekton \"La Escuelita\" (La lernejeto), kiu alportas edukajn aktivaĵojn kaj lernejan subtenon al malriĉaj infanoj en Limo, ĉefurbo de Peruo. Tiuj infanoj ne havas aliron al retaj kursoj, sed danke al la projekto ricevas edukadon dum la pandemio. La albumo venas kun pluraj desegnaĵoj faritaj de la infanoj kaj fotoj de ili desegnataj.\n\nEsperantokoro estas ne nur muzikstilo, sed ankaŭ movado kontraŭ diskriminacio kaj malegaleco kaj favora al paco kaj amikeco inter la popoloj de la mondo. La uzo de tiu ĉi kompilo por subteni la projekton \"La Escuelita\" estas ekzemplo de konkreta ago por alproksimigi la popolojn kaj antaŭenigi pacon inter la popoloj.\n\nEn mondo pli kaj pli danĝera, kun kreskanta subteno al malamo kaj ekstremismoj, Esperanto Subgrunde 2 montras al ni, ke ni devas konstrui pontojn anstataŭ murojn inter popoloj kaj landoj.\n\nListo de partoprenantaj bandoj en\n\nEsperanto Subgrunde 2:\n\nAle Kosabela kaj Arrach (Argentino kaj Francio, punk-hardkoro), Brassens Not Dead (Brassens ne mortis, Francio, kanzono anarki-punko), Corbata (Kravato, Japanio, grinckoro), Drei Flaschen (Tri boteloj, Germanio, punko), Eveline Paŭla (Brazilo, punk-roko), Fikiĝu (Brazilo, grinckoro, minckoro), Frakasu (Rusio, hardkorpunko), Jan Ali Sin (Rusio, elektropunko), JoMo kaj Liberecanoj (Francio, kanzono anarki-punkroko), Krio de Morto (Pollando, industripunko), La Bleka Forfikulo kaj siaj Orelboristoj (Francio, garaĝroko), Manifesto Jukebox (Finnlando, punko), Pendumito (Pollando, hardkorpunko), Penis Canina (Rusio, grinckoro), Piĉismo (Ukrainio/Litovio, hardkorpunko), Pixamandúrries (Piŝamandurjes, Katalunio, kampara punko), Platano kaj Sparky Riot (Platano kaj Sparka Ribelo, Francio, skapunko), René Binamé (Renato Bonamato, Belgio, kanzono anarki-punko), Rezistanco (Rusio, hardkorpunko), Ruĝa Espero (Rusio, garaĝroko), SocialZero (Rusio, hardkorpunko), Stomachal Corrosion (Stomaka Korodo, Brazilo, grinckoro), Es Lo De Menos (Tiu Ne Gravas, Argentino, garaĝroko-punkroko).\n\nEn la retejo de Vinilkosmo vi povas senpage aŭskulti peceton de la kantoj kaj aĉeti la bitalbumeton: https://www.vinilkosmo-mp3.com/eo/kompiloj/8-esperanto-subgrunde-2/1-esperanto-subgrunde-2.html\n\nAbonantoj de Vinilkosmo-ABONKLUBO povas senpage aŭskulti la tutan katalogon de Vinilkosmo per elsendfluo. Vi povas aboni ĝin ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/18/content_78172019.htm", "title": "Eksterlandanoj plantis 200 arbojn en Pekino", "published": "2022-04-18 00:00:00", "content_text": "Matene de la 16-a de aprilo eksterlandanoj en Pekino plantis 200 arbojn en Changping-distrikto. La arboplantado estis organizita de la Ĉina Popola Asocio por Amikeco kun Fremdaj Landoj kaj en ĝi partoprenis diplomatoj kaj fakuloj el diversaj kampoj.\n\nEgiptino alvenas por planti arbon en Changping-distrikto de Pekino.\n\nEnkonduka parolo por la arboplantado\n\nAmbasadoro de Srilanko en Ĉinio parolas al la ĉeestantoj.\n\nHomoj akvumas ĵus plantitan arbon.\n\nHomoj plantas arbojn en Changping-distrikto de Pekino.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-04/22/content_78180127.htm", "title": "Esperantistoj ĝuas rabaton por la Poliglota Renkontiĝo 2022!", "published": "2022-04-22 00:00:00", "content_text": "Lastatempe UEA anoncis, ke ĝi ĉefsponsoras la Poliglotan Renkontiĝon 2022. La reta evento komenciĝos la 28-an de aprilo, datreveno de la fondiĝo de UEA, kiu 114-jariĝos ĉijare! Individuaj membroj de UEA, inkluzive de TEJO-membroj, kaj esperantistoj ĝenerale rajtas aliĝi je rabatitaj kotizoj!\n\n- Individuaj Membroj de UEA/TEJO devas indiki sian UEA-kodon en la rabatkampo de la aliĝilo kaj ĝuos 40%-an rabaton!\n\n- Esperantistoj, kiuj ne estas IM-oj de UEA/TEJO, povas uzi la rabatkodon ueamojosas por ĝui 20%-an rabaton!\n\nVidu ĉiujn detalojn ĉe https://uea.org/gk/1033a1\n\nRedaktis: Rafael Henrique Zerbetto\n\nFonto: UEA\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/22/content_78180180.htm", "title": "Pompas floroj en Pekino", "published": "2022-04-22 00:00:00", "content_text": "En Pekino, printempo altiras multajn homojn al parkoj kaj naturrezervejoj. Jen sube kelkaj fotoj de turistoj inter floroj en Daxing-distrikto de Pekino, faritaj en la 19-a de aprilo.\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-04/22/content_78180311.htm", "title": "Ekskurso de Zhejiang-a E-Asocio", "published": "2022-04-22 00:00:00", "content_text": "Matene de la 20-a de aprilo, la Zhejiang-a Esperanto-Asocio okazigis ekskurson. Por ke la membroj pli bone lernu la gravan paroladon de Xi Jinping, prezidanto de Ĉinio, kaj helpu lernadon de Esperanto, la asocio aranĝis la ekskurson ĉe la Okcidenta Lago de Hangzhou, ĉefurbo de Zhejiang-provinco.\n\nPrezidanto de la asocio Qiu Xirong detale diskonigis la paroladon de Xi Jinping pri la enhavo de la necesaj vojoj de la kompartio por la estonteco. Vicprezidanto de la asocio Zhu Baolong diskonigis la Esperantan agadon de la asocio.\n\nRaportita de Yin Lingping\n\nTradukita de Xu Jinming\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/22/content_78181193.htm", "title": "Savita kaĉaloto reenmariĝis ĉe Ningbo, Ĉinio", "published": "2022-04-22 00:00:00", "content_text": "Je ĉirkaǔ la 8-a horo matene de la 19-a de aprilo, fiŝkaptisto raportis pri baleno longa je pli ol 10 metroj sur la strando de Banbianshan-maro, Ningbo-urbo, Zhejiang-provinco, orienta Ĉinio. Membroj de loka leĝplenuma teamo pri maro kaj fiŝado atingis la lokon kaj faris savadon. Oni konkludis, ke la baleno estas vira kaĉaloto, kiu longas 19 metrojn kaj pezas 70 tunojn.\n\nĈirkaǔ la 5-a horo kaj 30 minutoj de la 20-a de aprilo, dank' al helpoj de fajrobrigadistoj, fiŝ-industriaj fakuloj kaj volontuloj, la kaĉaloto, tirita kaj gardata de fiŝad-administra ŝipo, revenis al la maro post 20-hora savado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-04/25/content_78186451.htm", "title": "Tianjin-a Esperanto-Asocio okazigis retan kunvenon por festi la Mondan Tagon de Libro", "published": "2022-04-25 00:00:00", "content_text": "Por festi la Mondan Tagon de Libro, posttagmeze de la 24-a de aprilo, Tianjin-a Esperanto-Asocio (TEA) okazigis retan kunvenon. Lisa (Lin Lisha) de TEA kaj Juana (Shi Linjuan) de Ŝanhaja Esperanto-Asocio (ŜEA) kune prezidis la eventon, en kiu partoprenis pli ol 20 esperantistoj.\n\nLa temo de la kunveno estas \"legi verkojn de Marjorie Boulton, fama brita verkisto\". Tri esperantistoj deklamis la poemojn\n\nMarborda Ŝtono\n\n,\n\nVersareto pri Korelativoj\n\nkaj\n\nLa Okulisto\n\n. Sekve naŭ esperantistoj laŭvice laŭtlegis la eseon\n\nUnuaj Plumamikoj\n\n.\n\nSinjoro Wang Minhao, honora prezidanto de ŜEA, gvidis interŝanĝadon. Hanz (Han Zuwu), Arko (Gong Xiaofeng), Karilo (Liu Minghui), Zhang Xuelei kaj irana samideano Saed kontribuis per siaj opinioj kaj rakontoj.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-04/26/content_78188557.htm", "title": "Floras ĉina paŭlovnio en Nankino", "published": "2022-04-26 00:00:00", "content_text": "Lastatempe, sur la antikva strato Gaochun de Nankino, Jiangsu-provinco, orienta Ĉinio, floris ĉina paŭlovnio kun violaj floroj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-05/05/content_78201999.htm", "title": "Ĉinio: Dekjaraj respondoj丨Jardeko de ĉina kunhoma spacmisio", "published": "2022-05-05 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-05/10/content_78210257.htm", "title": "Komenciĝis jara migrado de tibetaj antilopoj", "published": "2022-05-10 00:00:00", "content_text": "La 5-an de majo, la unuaj 137 akuŝontaj tibetaj antilopoj jam trapasis la porbestan pasejon sub la Qinghai-Xizang-a Fervojo kaj Qinghai-Xizang-a Aŭtovojo por atingi la akuŝejon -- Zonag Co de Hoh Xil. Tio signifas komenciĝon de la jara migrado de tibetaj antilopoj.\n\nInaj tibetaj antilopoj post kunesto kun la viraj en novembro kaj decembro, migras al Hoh Xil por akuŝi en la sekvajara majo. En julio kaj aŭgusto, fininte la akuŝon, ili revenas al la areo, kie vivas la viraj antilopoj.\n\nEn lastaj jaroj danke al daŭra protektado, la nombro de tibetaj antilopoj en Hoh Xil jam atingis 70 mil el 20 mil en la 1980-aj jaroj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/13/content_78216619.htm", "title": "Jiuhua-monto: Nubaro kaj floraro", "published": "2022-05-13 00:00:00", "content_text": "La pitoreskejo Jiuhua-monto en Anhui de Ĉinio havas la altecon de pli ol 1 200 metroj super la marnivelo. Nubaro galopas tra montopintoj kaj valoj, kaj formiĝas movantaj pejzaĝaj pentraĵoj. En majo turistoj povas vidi la mirigan spektaklon de nubaro kaj belajn florojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/13/content_78216635.htm", "title": "Jangzi-a Pontego de Nankino havas \"kolieron\"", "published": "2022-05-13 00:00:00", "content_text": "Famiĝis ring-ponto por vidindejoj ĉe la suda fino de Jangzi-a Pontego de Nankino. Ŝajnas, ke la pontego surhavas \"kolieron\". La ring-ponto malfermiĝis al la publiko en la 1-a de majo. Ĝi etendiĝas tra la rivero Jinchuan kaj kunligas riĉajn kulturajn vidindaĵojn ambaŭborde.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/16/content_78220614.htm", "title": "Verda viveco ĉe piedo de Ĉomolangma", "published": "2022-05-16 00:00:00", "content_text": "Jen fotoj de marĉejo de la urbeto Zhaxizong, Xizang, fotitaj per flugroboto la 11an de majo. Zhaxizong situas ene de la nacia rezervejo de la monto Ĉomolangma kaj estas la plej proksima urbeto al la monto. Pro plifortigo de ekologia protekto, la marĉejo kaj rivero prezentas verdan kaj viglan scenon.\n\nRedaktoro: Ren Qing\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/18/content_78224608.htm", "title": "Atingoj de Ĉinio en ekologi-protektado dum lastaj 10 jaroj", "published": "2022-05-18 00:00:00", "content_text": "Dum la lastaj 10 jaroj, Ĉinio akiris grandajn atingojn en medi-protektado, jen kelkaj:\n\nMedi-kvalito pliboniĝas, kun pli blua ĉielo, pura akvo kaj pli da arbaroj.\n\nForstoj en Ĉinio okupas kvaronon de la monda sumo. La ellasado de karbona dioksido por ĉiu unuo de la malneta enlanda produkto estis reduktita je ĉirkaǔ 34%.\n\nOkupas la unuan lokon en la mondo la ĉina produktado de puraj energifontoj el vento kaj suno, kaj ankaŭ la kvanto de nov-energiaj aǔtoj produktataj kaj konsumataj en Ĉinio.\n\nKrome, Ĉinio multe kontribuis al la pariza interkonsento kaj ellaboris siajn celojn: ellasado de karbona dioksido atingu sian pinton antaŭ 2030 kaj estu neŭtraligita antaŭ 2060.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/18/content_78224673.htm", "title": "Plenluno lumigas pekinan nokton", "published": "2022-05-18 00:00:00", "content_text": "La 16a de majo estas la deksesa tago de la kvara monato laŭ la tradicia ĉina lunkalendaro. Tiunokte plenluno leviĝis, lumigante la nokton de Pekino. Multaj pekinanoj rete afiŝis siajn fotojn pri la luno. Retumantoj diris, ke la luno tiunokte aspektas kiel salita ovoflavo.\n\nRedaktoro: Ren Qing\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/18/content_78224886.htm", "title": "Huashan-monto en neĝo", "published": "2022-05-18 00:00:00", "content_text": "Huashan-monto, fama vidindejo en Ĉinio, alportis al ni surprizon. Nekredeble, tie neĝis en majo! Frumatene de la 14-a de majo neĝis sur Huashan-monto. Ĝi vestita per neĝeroj aspektis kiel ĉinstila pentraĵo. Tamen unu tagon antaŭe, sur la monto regis verdeco.\n\nRedaktoro: Liu Xiaoxu\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-05/19/content_78226763.htm", "title": "Ximeng: bela landlima urbeto en Ĉinio", "published": "2022-05-19 00:00:00", "content_text": "En majo, komenciĝis pluva sezono de Ximeng-a Va-etna Aǔtonoma Gubernio ĉe la sudokcidenta parto de Yunnan-provinco, Ĉinio. Post pluvo venas milda nebulo, kiu duonkaŝas la lokon kaj donas al ĝi fabelan etoson.\n\nXimeng estas unu el la du va-etnaj aǔtonomaj gubernioj de Ĉinio, kaj ĝi najbaras al Birmo. En lastaj jaroj, la loka registaro strebas por protekti la naturon. Verdaj montoj kaj rivero fariĝis la plej valoraj riĉaĵoj de la loko kaj enspezfonto de lokanoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-05/19/content_78226857.htm", "title": "Banĝo Esperanto, unua Esperanta bita albumeto de Armel Amiot", "published": "2022-05-19 00:00:00", "content_text": "Armel Amiot disvolvis tiun ĉi muzikprojekton dum sia lernado de Esperanto, sekve la tekstoj de liaj kantoj estas tre simplaj kaj facilaj, eĉ komencantoj komprenas ĝin. Tio estas la unua avantaĝo de tiu ĉi albumeto, kiu estas tre taŭga por prezenti Esperantan muzikon al komencantoj.\n\nLa simplaj frazoj kun limigita vortprovizo tamen ne signifas, ke la kantoj estas malaltkvalitaj. Amiot lerte uzis la lingvajn ilojn disponeblajn por komencanto kaj sukcesis disvolvi tekstojn pli altnivelajn ol tiuj de multaj \"kantoj por komencantoj\". Pliboniĝos lia lingva lerteco, kaj la tendenco estas, ke li disvolvos lirike pli riĉajn kantojn por venontaj albumoj en Esperanto.\n\nEn tiu ĉi sestraka albumeto, Amiot ludas kun la perkutisto kaj drumisto Denis Lainé kaj la kontrabasisto Damien Bravo. La kantoj esence temas pri amo, apartiĝo kaj sopiro, temoj kiuj tre bone kongruas kun la akordoj de la banĝo de Amiot.\n\nLa unua kanto \"Ĉio Estas Amo\" estas simpla kaj samtempe profunda, kun milda melodio kaj teksto pri amo. En la kompleksa realo kie ni vivas, tiu ĉi kanto montras al ni la esencan aferon: ĉio estas amo. Vivo estas ja simpla, ĝi konsistas de amo kaj revoj. Estas ni, kiuj komplikas ĝin kaj malbeligas la mondon.\n\n\"Mi Memoras\" havas iom malgajan melodion, kvazaŭ tiu angoro travivita de homoj dum la enhejmiĝo pro la pandemio. Ĝia teksto temas pri memoroj pri belaj sunplenaj tagoj kaj sonĝoj pri la amata homo.\n\n\"Nova Ĝojo\" ŝajnas esti natura sinsekvo de \"Mi Memoras\": ja ni ĉiuj, post longa tempo rigardante la mondon tra la fenetro de niaj loĝejoj dum la pandemio, nun pli valorigas tiujn simplajn momentojn de ĉiutaga vivo. Simplaj ĉiutagaĵoj, kiel iri surstrate kaj babili kun homoj, subite ĝojigas nin multe pli ol antaŭe.\n\nLa lasta kanto de tiu ĉi bitalbumeto \"La Nokta Trajn'\" estas adiaŭa kanto kiu uzas la trajnon kiel simbolon de io, kio apartigas geamantojn. Kiu el ni neniam spertis tion? Vivo estas plena de adiaŭoj, kaj ankaŭ Amiot bezonas adiaŭi siajn aŭkultantojn ĝis la venonta koncerto aŭ albumo.\n\nLa aliaj du kanzonoj estas \"Danci kun Vi\" kun gaja kaj danciga melodio, kaj \"La Vespera Vento\" pri la manko de amatulo. Per tiu ĉi sestraka bitalbumeto, Armel Amiot alportas al la Esperanta publiko belecon de banĝoludado kaj invitas nin repensi pri nia vivstilo kaj graveco de amo. Ĝuu vian tagon, ĉar iam la nokto venos kaj la nokta trajn' foriros.\n\nEn la retejo de Vinilkosmo vi povas senpage aŭskulti peceton de la kantoj kaj aĉeti la bitalbumeton: https://www.vinilkosmo-mp3.com/eo/kanzono-tradicia-progresiva/armel-amiot/1-ban%C4%9Do-esperanto.html\n\nAbonantoj de Vinilkosmo-ABONKLUBO povas senpage aŭskulti la tutan katalogon de Vinilkosmo per elsendfluo. Vi povas aboni ĝin ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-05/19/content_78227165.htm", "title": "\"Blua larmo\" aperis en Tianjin", "published": "2022-05-19 00:00:00", "content_text": "La 18-an de majo en la ĉemara parko Dongjiangqinhai en Tianjin, tajdo sur la marbordon ŝprucis, kaj aperis blua fluoreskeca fenomeno kiel larmo en maro. La bela sceno allogas homojn por foti. La \"blua larmo\" estas normala fenomeno sub sintezaj kondiĉoj de mara medio. La hela fenomeno estas produktita de maraj vivaĵoj kiel algoj.\n\nRedaktoro: Liu Xiaoxu\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/19/content_78227174.htm", "title": "Renovigebla kaj pura energio en Jiangxi", "published": "2022-05-19 00:00:00", "content_text": "La 18-an de majo en la gubernio Xiajiang de la provinco Jiangxi de Ĉinio videblas, ke vent-elektrogeneratoroj staras sur montoj kaj senĉese liveras verdan energion. En la lastaj jaroj, la gubernio plene utiligas abundan vent-rimedon por disvolvi la industrion de vent-energio. La disvolvado de vent-energio havas kaj ekologiajn kaj ekonomiajn profitojn kaj efike helpas kamparan revigliĝon de la loko.\n\nVentelektrogeneratoroj sur montoj\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/20/content_78228916.htm", "title": "Printempa event-serio de Esperanto en jiangsu-a universitato", "published": "2022-05-20 00:00:00", "content_text": "Lastatempe en la urbo Changzhou de la provinco Jiangsu, Esperanto-asocio de Jiangsu-a Universitato de Teknologio (JUT) okazigis event-serion \"Saluton de Esperanto\". La serio okazis ĉefe rete. Unu el la eventoj estis la virtuala renkontiĝo \"Konu Esperanon\" en la 22-a de aprilo, kun ĉeesto de pli ol 400 studentoj. Sinjoroj Zhang Changsheng, prezidanto de Changzhou-a Esperanto-Asocio, kaj John Huang, prezidanto de IKEF-Nordameriko, partoprenis la eventon kiel gastoj.\n\nEn la renkontiĝo, John Huang prezentis la situacion de Esperanto kaj ĝia propedeŭtika valoro. Studentoj aktive faris demandojn kaj li respondis. Respondeculo raportis pri la Esperanto-asocio kaj Esperanto-kurso de JUT.\n\nKrom la renkontiĝo, dum la serio okazis ankaŭ kolektado de salutkartoj kaj poezia voĉlegado en Esperanto. Invitite Zhang Changsheng prijuĝis la voĉlegadojn kaj elektis unu gajninton de la unua premio, du gajnintojn de la dua premio, tri gajnintojn de la tria premio kaj 25 gajnintojn de la memoriga premio.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-05/24/content_78234632.htm", "title": "Ĉinio starigos novajn naciajn parkojn ĉi-jare", "published": "2022-05-24 00:00:00", "content_text": "La 22-a de majo estas la Internacia Tago de Biodiverseco. Raportisto informiĝis de la Nacia Administracio pri Arbaro kaj Herbejo, ke ekde la 18-a Tutlanda Kongreso de la Komunista Partio de Ĉinio, la lando daŭrigas protektadon de raraj kaj endanĝerigitaj sovaĝaj bestoj kaj plantoj kaj iliaj vivmedioj. Grandnombro da specoj de sovaĝaj bestoj kaj plantoj rekreskas. Protektado al sovaĝaj bestoj kaj plantoj pliiĝas ĝis 74%. Ĉi-jare Ĉinio starigos novajn naciajn parkojn en la gravaj ekologiaj lokoj kaj bonmediaj lokoj, ekzemple ĉe la Qinghai-xizang-a Altebenaĵo, la regiono de la Flava Rivero kaj tiu de Jangzio.\n\nRedaktoro: Du Junfeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/24/content_78234756.htm", "title": "Plantado de mangrovo en Hainan de Ĉinio", "published": "2022-05-24 00:00:00", "content_text": "Por plibonigi la marbordan medion en la urbo Wanning de la provinco Hainan, Ĉinio oni plantis mangrovon ĉe la maro en la lastaj jaroj. Ĝis nun oni havas pli ol 165.3 hektarojn da mangrovo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/24/content_78234802.htm", "title": "Ĉinaj ŝtupar-kampoj el satelita perspektivo", "published": "2022-05-24 00:00:00", "content_text": "De kie venas manĝaĵo? Tero estas la respondo. En Ĉinio la kultiveblaj agroj kovras 776 milionojn da hektaroj, kaj pli ol kvarono de ili estas ŝtupar-kampoj. Ĉi tiuj konturlinioj sur la tero montras saĝon de la ĉina agrikulturo dum miloj da jaroj. Ili ne nur bildigas mirindajn pejzaĝojn, sed ankaŭ entenas altvalorajn nutraĵojn inter verdaj montoj kaj riveroj.\n\nRedaktoro: Long Yunxia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-05/24/content_78234965.htm", "title": "Pitoreska Kanas en Xinjiang, Ĉinio", "published": "2022-05-24 00:00:00", "content_text": "Kanas-lago en Xinjiang-a Ujgura Aŭtonoma Regiono, nordokcidenta Ĉinio, estas nacie 5A-a turismejo. Ĝiaj pejzaĝoj naturaj kaj kulturaj restas en sia origina aspekto.\n\nRedaktoro: Du Junfeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/25/content_78236463.htm", "title": "Reĝaj lotusoj eniras bonan spektoperiodon en Xishuangbanna de Ĉinio", "published": "2022-05-25 00:00:00", "content_text": "Lastatempe reĝaj lotusoj (\n\nVictoria amazonica\n\n) eniris plej bonan spektoperiodon en la Xishuangbanna-a Tropika Botanika Ĝardeno sub la Ĉina Akademio de Sciencoj en Yunnan-provinco, sudokcidenta Ĉinio. Ili allogas turistojn al la parko por havi la mirindan sperton sidiĝi sur flosantaj lotusfolioj.\n\nReĝa lotuso estas fama akva planto kun maksimuma diametro de pli ol du metroj. Rando de la lotusfolioj kurbiĝas supren, kaj la lotusfolioj aspektas kiel grandaj teleroj flosantaj sur la akvo. Kun dikaj vejnoj, la folioj havas grandan flosforton kaj estas plenaj je truetoj, tial ili povas elteni pezon de 60-70 kilogramoj maksimume.\n\nLa ĝardeno komencis enkonduki semojn de reĝa lotuso el tropikaj regionoj de Sud-Ameriko en 1963. Nun la planto fariĝis la ĉefa allogaĵo de la ĝardeno. La plej bona tempo por spekti la lotuson estas de junio ĝis oktobro.\n\nSinjorino sidas sur reĝa lotusfolio.\n\nSinjorino staras sur reĝa lotusfolio.\n\nSinjorino sidas sur reĝa lotusfolio.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/27/content_78240623.htm", "title": "Bela lago kun glacio kaj neĝo en Xizang", "published": "2022-05-27 00:00:00", "content_text": "La lago Butuo troviĝas en la gubernio Dengchen, urbo Chamdo, Xizang. La lago konsistas el du montaj lagoj de malsamaj grandecoj, kvazaŭ blua mirlando kun glacio kaj neĝo.\n\nRedaktoro: Long Yunxia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-05/30/content_78244219.htm", "title": "Ĵurnalo de Zaozhuang-universitato lanĉis rubrikon pri Esperanto-studo", "published": "2022-05-30 00:00:00", "content_text": "Lastatempe Ĵurnalo de Zaozhuang-universitato lanĉis rubrikon pri Esperanto-studo. En la 3-a numero de la ĵurnalo estis publikigitaj du artikoloj,\n\nEnkonduko al Esperanto-instruado kaj Talent-trejnado en Ĉinio\n\nde Chu Fumin kaj\n\nLa Internacia Disvastigo kaj Esperantigo de Mozio\n\nde Sun Mingxiao kaj Gao Hui.\n\nĜi estas sola rubriko pri Esperanto-studo en ĉinaj akademiaj ĵurnaloj.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-05/30/content_78244668.htm", "title": "Hortensioj floras en Chongqing", "published": "2022-05-30 00:00:00", "content_text": "Komence de somero, dekmiloj da hortensioj floras en Juzi-ĝardeno en Chongqing de sudokcidenta Ĉinio.\n\nRedaktoro: Long Yunxia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-06/01/content_78248632.htm", "title": "Beleco de Suda Ĉina Maro", "published": "2022-06-01 00:00:00", "content_text": "Ĉina militŝipo veturis al la Golfo de Adeno por plenumi eskortadon. Survoje, belaj vidindaĵoj ĉe la Suda Ĉina Maro mirigis la mararmeanojn.\n\nRedaktoro: Long Yunxia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-06/07/content_78258060.htm", "title": "Bela pejzaĝo de Erhai-lago", "published": "2022-06-07 00:00:00", "content_text": "La 3-an de junio ĉe la bordo de la lago Erhai en la urbeto Shuanglang de la provinco Yunnan, videblis blua ĉielo kaj blankaj nuboj. Klara akvo spegulis ĉion, kreante pitoreskan pejzaĝon.\n\nRedaktoro: Ren Qing\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-06/08/content_78260116.htm", "title": "Dezerta pejzaĝo allogis turistojn", "published": "2022-06-08 00:00:00", "content_text": "Dum la feritagoj de la Drakboata Festo, la vetero en la urbo Dunhuang de la provinco Gansu estis bona. La dezerta pejzaĝo allogis multajn turistojn, kaj ili vizitis la Lunarkan Fonton. En la vidindejo, homoj ĝuis sablan glitadon, spertis glisilon kaj spektis drakdancan prezenton.\n\nRedaktoro: Liu Xiaoxu\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-06/08/content_78260205.htm", "title": "Intergalaksia, nova albumo de Vojaĝo, surprizos vin!", "published": "2022-06-08 00:00:00", "content_text": "Ekde la 20-a de majo estas disponebla en la katalogo de Vinilkosmo la nova bitalbumo de Vojaĝo,\n\nIntergalaksia\n\n. Ĝi estas granda surprizo por homoj, kiuj akompanas la evoluon de la tuluza kvaropo, pro ĝia nova stilo, forte influita de ĵazo, elektronika muziko kaj klasika muziko. Tio kontrastas kun la unua albumo,\n\nPlanedo Nia\n\n, forte markita de latin-ĵazo, kaj la dua,\n\nTro\n\n, en partnereco kun Ale Kosabela, aldonis elektronikan muzikon al la listo de muzikaj influoj de Vojaĝo. De nia planedo al alia galaksio, la muzikistoj daŭrigas sian esplorvojaĝon tra malsamaj ritmoj kaj muzikstiloj, kiuj rezultas en agrablaj surprizoj por la aŭskultantoj.\n\nLa 13-traka bitalbumo komenciĝas per \"La Ĝardeno\", kiu rakontas pri naturo detruita en urbaniza procezo. La melodio de tiu ĉi kanto estas la tradicia ĵaz-stilo de Vojaĝo en pasintaj albumoj, dum ĝia teksto alvokas la mediprotektan engaĝiĝon de\n\nPlanedo Nia\n\n. La bezono konservi la naturon ankaŭ aperas en la kanto \"La Celo\", dum \"Stranga Veturo\" kaj \"Frapas la Tamburoj\" temas pri klimatŝanĝiĝo, fenomeno ligita al homa detruado de la naturo. Tiuj kantoj atentigas nin pri la graveco konservi la naturon kaj vivi en harmonio kun ĝi.\n\n\"Kiam\" kaj \"Fora Planedo\" estas inspiritaj de la komuna revo de la homaro vivi en paco kaj harmonio. La unua temas pri ideala estonta mondo, en kiu la mondo estos pli bela kaj ĉiuj homoj kunvivos kiel fratoj. Ĉu en tia mondo ĉiuj parolos en Esperanto? La dua temas pri fora bela planedo, kie regas paco, subite ni ekkomprenas, ke tiu planedo povus esti Tero, ni estas for de ĝi ne pro distanco, sed pro niaj propraj elektoj. Alia mondo eblas.\n\n\"La Tempo\", tria kanto de la albumo, nin atentigas pri la tempopaso. Tiu kanto ebligas plurajn malsamajn interpretojn, de la graveco ĝui la vivon dum tempo al ni tion permesas ĝis la bezono tuj ŝanĝi nian vivmanieron por savi la planedon.\n\nPri ĝuado de la vivo estas du bonaj kantoj, \"Ŝoro en Esperanto\" (Ŝoro estas brazila muzikstilo) kaj \"Okcitana Tarantelo\" (Okcitanio estas la hejmloko de la muzikistoj). La unua proponas ŝoron kiel kuracilon por la animo. Kiam vi sentos sin malgaja aŭ turmentita, aŭskultu ŝoron en Esperanto, kaj ĝi gajigos vian animon. Kiel ŝatanto de tiu muzikstilo, mi tute konsentas! Sed ne sufiĉas nur kuraci la malgajon, necesas ankaŭ ĝui la vivon per gaja muziko kaj danco, kaj \"Okcitana Tarantelo\" estas bona elekteblo.\n\n\"Ofelio\", inspirita de la samnoma poemo de Rimbauld, havas belan muzik-aranĝon, kiu aparte substrekas la talenton de la gastmuzikisto Linda Le Nepveu, kiu ludas transversan fluton kaj kantas per sia bela voĉo.\n\n\"Veterprognozo\" esence prezentas la sekvan kanton, \"Intergalaksia Trajno\", kiu estas instrumenta. Trairante malsamajn veterojn, la trajno nin kumportas al \"La Fino de la Mondo\", kiu fermas la albumon. Historie la homaro ĉiam sentis la bezonon esplori la mondon, iri al foraj lokoj, malkovri novajn teritoriojn kaj plivastigi siajn sciojn pri la mondo. Ĉu ni iam atingos la finon de la mondo? Kio okazos tiam? Mi esperas, ke Vojaĝo persistos en sia serĉado de \"La Fino de la Mondo\" de muziko, por plu surprizi nin per sia muzika esplorado.\n\nEn la retejo de Vinilkosmo vi povas senpage aŭskulti peceton de la kantoj kaj aĉeti la bitalbumon:\n\nhttps://www.vinilkosmo-mp3.com/eo/kanzono-tradicia-progresiva/voja%C4%9Do/3-intergalaksia.html\n\nAbonantoj de Vinilkosmo-ABONKLUBO povas senpage aŭskulti la tutan katalogon de Vinilkosmo per elsendfluo. Vi povas aboni ĝin ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2022-06/10/content_78263587.htm", "title": "Restaŭristoj de paleontologia fosilio \"deĉifras\" biologian \"kodon\"", "published": "2022-06-10 00:00:00", "content_text": "Purigo de fosilio en la muzeo la 4-an de junio\n\nPli ol 30 000 diversaj fosilioj estas en la Muzeo de Paleontologio en la subprovinco Linxia de la provinco Gansu. Tiuj fosilioj montras la evoluon de bestoj antaŭ miliono ĝis 30 milionoj da jaroj.\n\nPurigo de fosilio en la muzeo la 4-an de junio\n\nPurigo de fosilio en la muzeo la 4-an de junio\n\nPurigo de fosilio en la muzeo la 4-an de junio\n\nRedaktoro: Liu Xiaoxu", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-06/13/content_78268060.htm", "title": "Biologia mirindaĵo! 150 milionoj da papilioj flugas en arbaro", "published": "2022-06-13 00:00:00", "content_text": "Lastatempe, maturiĝis multaj sagoringaj papilioj en la papilia valo en la gubernio Jinping de la provinco Yunnan. 150 milionoj da sagoringaj papilioj flugas grandnombre inter arboj kaj vojoj, kaj tio fariĝis bela spektaklo.\n\nLa 7-an de junio, la sagoringa papilio flugas en la arbaro.\n\nRedaktoro: Ren Qing", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-06/15/content_78272178.htm", "title": "Muzeo en metrostacio", "published": "2022-06-15 00:00:00", "content_text": "Okazas ekspozicio \"Renkontiĝi kun la muzeo Prado\" en la metrostacio Fuhuayuan de la 9-a linio en la urbo Chengdu. La hispana muzeo Prado elektis 29 reprezentajn pentraĵojn kaj montras iliajn reproduktojn laǔ la originala grandeco al la publiko en la ekspozicio.\n\nLa ekspozicio kun la daǔro ĝis la 9-a de aǔgusto celas nuligi la distancon inter eksponaĵoj kaj la publiko.\n\nRedaktoro: Gao Shuyuan", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-06/15/content_78272233.htm", "title": "Esploro de Esperanto-muzeo en Zaozhuang", "published": "2022-06-15 00:00:00", "content_text": "La Esperanto-muzeo en Zaozhuang estas fondita de la Ĉina Esperanto-Ligo kaj Zaozhuang-a Universitato. Ĝi situas en Zaozhuang-a Universitato, la provinco Shandong, kun la celo protekti kaj heredi Esperantan kulturon. Kiel internacia konservejo, ĝi kombinas la funkciojn de kolektado, prezentado, plurmedia interago kaj akademia studado.\n\nJen kelkaj kolektaĵoj de la muzeo\n\nKio Estas Socialismo\n\n, eldonita en Nederlando 1912\n\nĈina Esperanta revuo La Voĉo de la Popolo, eldonita en 1914\n\nEsperanto-lernolibro\n\n, eldonita de la Ŝanhaja Esperanto-Asocio en 1915\n\nEsperanta versio de\n\nLa Komunista Manifesto\n\n, eldonita de SAT en 1923\n\nLa romano\n\nNova Tasko\n\n, ĉinigita de Cicio Mar (Ye Junjian) en 1939, temas pri la Kontraŭjapana Rezistmilito.\n\nĈina Kantaro\n\npri la Kontraŭjapana Rezistmilito, eldonita en 1942\n\nLa revuo\n\nĈina Esperantisto\n\n, eldonita en 1944\n\nEn Ĉinio Batalanta\n\n, verkita de Verda Majo en 1945\n\nLa unua numero de\n\nPopola Mondo\n\n, oficiala revuo de la Ŝanhaja Esperantista Ligo, eldonita en 1949\n\nEsperanto-ĥina Vortaro\n\n, eldonita de la Esperantista Grupo de Ŝanhajo\n\nAfiŝo de la 9a Internacia Esperanto-Kongreso de SAT en 1929\n\nFoto de Esperanto-kurso de la Pekina Instruista Universitato en 1934\n\nGlumarko de la 7a Internacia Kongreso de Esperanto en 1911\n\nEsperantaj poŝtmarkoj de Sovetunio en 1926\n\nPoŝtkarto kun skribaĵo de L. L. Zamenhof en 1913\n\nFoto donacita de Wang Shichang, pekina Esperanto-lernanto, al rusa instruisto en 1923\n\nMemor-monero omaĝe al Zamenhof, lanĉita en la 15a UK en 1923\n\nRedaktoro: Zhao Wenqi", "author": null, "categories": ["E"], "audio_links": null}
{"url": "http://esperanto.china.org.cn/2022-06/15/content_78272313.htm", "title": "Dolĉa? Sala? Kian zongzi-on vi preferas?", "published": "2022-06-15 00:00:00", "content_text": "", "author": null, "categories": ["Videoj"], "audio_links": null}
{"url": "http://esperanto.china.org.cn/2022-06/15/content_78272314.htm", "title": "Ĉinio: Dekjaraj respondoj丨Jardeko de ĉina pordmalfermo", "published": "2022-06-15 00:00:00", "content_text": "", "author": null, "categories": ["Videoj"], "audio_links": null}
{"url": "http://esperanto.china.org.cn/2022-06/16/content_78273970.htm", "title": "Aperis superluno", "published": "2022-06-16 00:00:00", "content_text": "Nokte de la 14-a de junio, aperis superluno, kiu estas la dua plej granda plenluno de la kuranta jaro.\n\nSuperluno fotita en la 14-a de junio en Suzhou-urbo de Jiangsu-provinco, orienta Ĉinio\n\nSuperluno fotita en la 14-a de junio en Suzhou-urbo de Jiangsu-provinco\n\nSuperluno kaj la turo Dabao'en fotita en la 14-a de junio en Nankino de Jiangsu-provinco\n\nSuperluno fotita en Shangqiu-urbo de Henan-provinco en la 14-a de junio\n\nRedaktoro: Gao Shuyuan", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-06/20/content_78279360.htm", "title": "Alloga Longji-teraskampo", "published": "2022-06-20 00:00:00", "content_text": "En junio, akvo plenas en la kampoj de Longji-teraskampo en la Guangxi-a Ĝŭang-a Aŭtonoma Regiono, kaj la speguleca teraskampo allogas arojn da turistoj.\n\nInter la 3-a kaj 30-a de junio, la turismejo de Longji-teraskampo vendas enirbiletojn kun duona rabato. Kaj per la enirbileto, oni povas senpage ricevi teston pri nukleacido de KOVIM-19 ene de la sekvaj tri tagoj. Tio helpas revigliĝon de loka turismo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-06/24/content_78289204.htm", "title": "Esperanto-kurso okazis en loĝkvartalo de Taiyuan", "published": "2022-06-24 00:00:00", "content_text": "La 18an de junio, instruistoj de la elementa lernejo Baiyangshujie de la urbo Taiyuan, la provinco Shanxi, okazigis Esperantan kurson en la infana centro de loka loĝkvartalo.\n\nOkaze de la Patrotago, la instruisto enkondukis la vorton \"patro\" kaj profesajn vortojn, ekzemple \"kuracisto\", \"laboristo\" kaj \"instruisto\". Infanoj lernis kiel diri \"feliĉan patrotagon\". La interesa kaj amuza kurso multe plaĉis al la infanoj.\n\nDum pli ol dek jaroj la elementa lernejo Baiyangshujie aktive antaŭenigas Esperantajn kursojn kaj akiris subtenon de eduka administracio kaj loka komunumo. Nun Esperanto ne nur fariĝis la nomkarto de la lernejo, sed ankaŭ estas konata de multaj lokanoj. Dum la kurso la televid-stacio de la urbo Taiyuan faris rektan elsendon.\n\nRaportita de Xing Qishuang\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-07/01/content_78300142.htm", "title": "Esperantistoj renkontiĝis en Zhejiang", "published": "2022-07-01 00:00:00", "content_text": "La 24an de junio Zhejiang-a Esperanto-Asocio okazigis renkontiĝon en la urbo Hangzhou. Li Zhongmin faris prelegon \"Esperanto en la interreta epoko\". Okaze de la fondotago de la Komunista Partio de Ĉinio, li ankaŭ prezentis la rilatojn inter Esperanto-movado kaj la partio. Dum la renkontiĝo, sub la gvido de Li, esperantistoj lernis kanti la kanton \"Vi kaj Mi\". Fine ĉeestantoj vizitis lokan artgalerion.\n\nVerkis Yin Lingping\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-07/01/content_78300985.htm", "title": "Io pri Hongkongo ekkoninda por vi", "published": "2022-07-01 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-07/13/content_78321081.htm", "title": "Urbaj interŝanĝoj pere de Esperanto inter Ĉinio kaj Japanio estis aprobita de ĝenerala konsulo de Ĉinio en Osako", "published": "2022-07-13 00:00:00", "content_text": "La 29an de junio, la urba registaro de Changzhou (la provinco Jiangsu), Ĉinio kaj la ĝenerala konsulejo de Ĉinio en Osako, Japanio, okazigis retan kunvenon por antaŭenigi kunlaborojn inter la urboj de Ĉinio kaj Japanio.\n\nXue Jian, ĝenerala konsulo de Ĉinio en Osako, diris, ke la urbo Changzhou havas fortan ekonomi-povon kaj solidan bazon por interŝanĝoj kun Japanio, kaj li estas optimisma pri la perspektivoj de kunlaboroj inter la du flankoj. La konsulo aparte aprobis la ĝemelurbojn Changzhou kaj Takacuki, espereble la interŝanĝo kaj kunlaboro de la du urbaj Esperanto-asocioj pliboniĝos. Changzhou-a Esperanto-Asocio estis fondita en 1985, post nelonge ĝi amikiĝis kun la Esperanto-Asocio de Takacuki. Danke al tiu rilato, la du urboj aktive interagadis. Finfine la du urboj ĝemeliĝis en 1987.\n\nRaportis Zhang Changsheng\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-07/13/content_78321120.htm", "title": "Esperantistoj de Jiamusi vizitis tombon de Verda Majo", "published": "2022-07-13 00:00:00", "content_text": "La 9an de julio, por festi la Esperanto-tagon, esperantistoj de la urbo Jiamusi, la provinco Heilongjiang, okazigis serion da eventoj.\n\nIli vizitis la tombon de Verda Majo (1912-1947), fama japana esperantistino, kiu batalis por la liberigo de la ĉina popolo kaj forpasis en Jiamusi. S-rino Liu Xiumei rakontis pri la vivo de Verda Majo al novaj amikoj.\n\nPost vizito, ili iris al la aktivejo de lokaj esperantistoj. S-ro Ye Baojun prezentis laborplanon pri la fondota Jiamusi-a Esperanto-Asocio.\n\nNuntempe en Jiamusi funkcias reta kurso de Esperanto, en kiu junaj kaj maljunaj lernantoj aktive partoprenas.\n\nRaportis Liu Xiumei kaj Zhou Hang\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-07/15/content_78325314.htm", "title": "Rapide kreskas cifereca ekonomio en Ĉinio -- 39.8% de MEP", "published": "2022-07-15 00:00:00", "content_text": "Laǔ la\n\nĈina Raporto pri Cifereca Ekonomia Disvolvo 2022\n\nde la Ĉina Akademio de Informada kaj Komunikada Teknologio, en 2021 la ĉina cifereca ekonomio atingis la monsumon de 45.5 duilionoj da juanoj, okupante 39.8% de la tutlanda MEP.\n\nWang Zhiqin, vicestro de la akademio, diris, ke de 2002 ĝis 2011, la kresko de la cifereca ekonomio de Ĉinio estis malpli rapida ol tiu de samperioda MEP, kaj la cifereca estis nur parto de tutlanda ekonomio. Ekde 2012, la cifereca ekonomio okupis pli kaj pli grandan procenton de la tutlanda ekonomio, ĝia jara averaĝa kresko evidente pli altas ol tiu de la samperioda MEP, kaj ĝi jam fariĝis ŝlosila forto por bonkvalita disvolviĝo de la ĉina ekonomio.\n\nLa Kvina Instituto pri Elektronika Esploro sub la Ĉina Ministerio de Industrio kaj Informada Teknologio publikigis\n\nRaporton pri Ĉina Ciferec-Ekonomia Disvolvado\n\n. La raporto montras, ke ĝis decembro 2021, daǔre kaj stabile kreskis la cifereca ĉina ekonomio, la indico pri tutlanda ciferece-konomia disvolvo estas 130.9, pliiĝis je 15.3% kompare kun tiu en la sama periodo de 2020.\n\nLaǔ la unuaklasaj indikiloj de la indicoj por ciferec-afera industriigo, industria cieferecigo kaj ciferecigita administrado respektive estas 55.8, 62.6 kaj 12.5, pliiĝoj je 28.3%, 3.8% kaj 23.8% kompare kun tiuj de la sama periodo en 2020. En 2021 eksplode leviĝis la 5G-a tekniko kaj konstruado de giga-nivela larĝbenda interreto, la uzantoj de ambaǔ teknikoj respektive multiĝis je 98.5% kaj 440% kompare kun tiu de la sama periodo de 2020, ili evidente helpis la kreskadon de la cifereca ekonomio.\n\nRedaktoro: Xie Ruifeng\n\nUnu el la zorgoj de Xi Jinping: Manĝoj de popolo_esperanto.china.org.cn\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-07/21/content_78334942.htm", "title": "Kiel oni helpas bestojn pasigi varmegan someron?", "published": "2022-07-21 00:00:00", "content_text": "Varmego daŭras en Qingdao-urbo de Shandong-provinco. En iu bestoĝardeno, oni duŝas bestojn kaj al ili donas glaciaĵojn kaj fruktojn. Ankaŭ estas aldonitaj naĝejoj kaj klimatiziloj en la ĝardeno.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-07/26/content_78341698.htm", "title": "EPĈ intervjuis prezidanton de LKK de UK 2022", "published": "2022-07-26 00:00:00", "content_text": "", "author": null, "categories": ["Videoj"], "audio_links": null}
{"url": "http://esperanto.china.org.cn/2022-07/27/content_78342954.htm", "title": "Zoigê de Sichuan: Kontraǔ sabliĝo de stepo", "published": "2022-07-27 00:00:00", "content_text": "Homoj de Heihe-vilaĝo en Zoigê-gubernio de Sichuan-provinco kaptas la ŝancon de pluvsezono por agadi kontraǔ sabliĝo de lokaj stepoj.\n\nRedaktoro: Xie Ruifeng\n\nĈinio lanĉis la unuan lab-modulon de kosmostacio_esperanto.china.org.cn\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-07/27/content_78343600.htm", "title": "Faroj de Lin Zexu nekonataj ekster Ĉinio", "published": "2022-07-27 00:00:00", "content_text": "Sanfangqixiang (Tri stratoj kaj sep aleoj) estas fama vidindejo en la urbo Fuzhou de la provinco Fujian. En tiu loko dum la lastaj jarcentoj vivis pluraj intelektuloj, eminentuloj kaj famuloj, kiuj lasis sian markon en la historio de Ĉinio. Unu el ili estas Lin Zexu, filozofo kaj politikisto konata ekster Ĉinio ĉefe pro sia klopodo malpermesi opion en la lando. La skribaĵo \"Diru ne al drogoj\" sur la bazo de lia statuo en Novjorka Ĉina Urbeto, inaŭgurita en 1997, estas bona ekzemplo de la stereotipa ideo de okcidentaj homoj pri li.\n\nStatuo de Lin Zexu en la parko Hongshan de Urumĉio, inaŭgurita en septembro 1989\n\nRakontoj pri li en eŭroplingvaj retejoj kaj enciklopedioj substrekas du epizodojn de lia vivo. La unua estas lia letero al reĝino Victoria de Britio, kiu dum sia regado klopodis por transformi britojn en virtuloj kaj ĉinojn en malvirtuloj. La dua estis lia gvida rolo en la forbruligo de opio en Humen, kio kaŭzis la unuan Opian Militon.\n\nLa komerco de opio estis tre profita negoco por la Brita Orienthinda Kompanio, kiu havis monopolon pri ĝia produktado en Barato. Importado de opio, tamen, estis malpermesata en Ĉinio, pro tio la drogo estis enmetigita en la ĉinan merkaton per ŝakrado tra sudĉinaj havenoj. Por Ĉinio, opio fariĝis grava problemo, ĉu pro ĝia terura efiko sur ĉinaj familioj kaj socio, ĉu pro ĝia efiko sur la nacia ekonomio. Lin Zexu forte kontraŭstaris toleremon al opio kaj kiel registara oficisto laboris por efektivigi ĝian malpermeson.\n\nEn Kantono, Lin verkis leteron al reĝino Victoria, per kiu li demandis la reĝinon, ĉu ŝi permesus tiom toksas substancon en sia lando, kaj sekve faris al ŝi la peton malpermesi siajn subulojn sendi ĝin al lia lando. Neniu scias, ĉu la reĝino ricevis aŭ legis la leteron, sed ni ja scias, ke la reĝino neniam ĝin respondis.\n\nPro la agado de Lin Zexu, tiam imperia komisiito de Qing-dinastio (1616-1911), kontraŭ opiŝakrado, multaj ŝakristoj estis arestitaj kaj iliaj kontrabandaĵoj konfiskitaj. Finfine Lin ordonis la detruadon de pli ol mil tunoj da opio en Humen. La sinsekvo estis la unua Opia Milito (1840-1842), kiu finiĝis per la Nankina Traktato, la unua el pluraj maljustaj traktatoj kun fremdaj potencoj, kiujn Ĉinio estis devigata subskribi dum la periodo konata kiel \"humiliga jarcento\".\n\nKelkaj okcidentaj fontoj ankaŭ rakontas, ke britoj postulis malrangigon de Lin Zexu kaj lian forsendon al iu fora loko, kie li ne povus ĝeni la interesojn de Britio, kaj la imperiestro sendis lin al Xinjiang. Detalojn pri lia vivo tie oni ne donas. Sed sufiĉas vizito al Xinjiang por konstati, ke lia nomo daŭre estas en la koroj de la popolo de tiu regiono, kiu de pluraj generacioj dankas lin pro la gravaj projektoj entreprenitaj tie. Statuo de li staras en la parko Hongshan de Urumĉio.\n\nPost esti malrangigita, Lin estis sendita al Ili, sed dumvoje li haltis en Turpano kaj tie restis dum iom da tempo post entuziasmiĝo pri la subgrunda akvosistemo karezo, konsiderata unu el la tri plej grandiozaj aferoj konstruitaj de ĉinoj en antikveco -- la aliaj du estas la Granda Muro kaj la Granda Kanalo.\n\nKarezo estas sistemo de subgrundaj kanaloj por transporti la akvon el la degelo de la monto Tianshan -- kovrita de glaĉeroj -- ĝis Turfano -- sub la Flama Monto, kiun ĉinoj konsideras kiel la plej varma loko en la mondo. En Turpano, tiu akvo estas uzata por irigacii la vinberujojn, kiuj produktas la famajn vinberojn de tiu regiono, kiuj post rikolto estas sekigitaj sub la varmego de la ĉirkaŭaĵoj de la Flama Monto por fariĝi sekigitaj vinberoj -- alia specialaĵo de Turpano.\n\nTemperaturo en Turpano estas altega dum somero kaj tre malalta dum vintro, sed la subgrunda akvo de karezo estas malvarma dum somero kaj varmeta dum vintro. Pro tio, loĝantoj ambaŭflanke de la karezo havis la kutimon fosi subgrundan ligon inter domoj kaj konstrui lignajn platformojn por ripozi super la akvo, kaj tiel karezo fariĝis loko por socia kunvivado. Karezo estis ankaŭ la plej bona loko por stoki manĝaĵojn dum somero.\n\nAkvo fluas tra karezo en Turpano.\n\nEn Turpano, Lin Zexu tuj entuziasmiĝis pri tiu akvosistemo kaj volis lerni ĉion pri ĝi. Li inspektis karezon, faris demandojn al lokanoj kaj diligente lernis pri la funkciado. Post iom da tempo, Lin konis la sistemon tiom bone, ke li sukcesis plibonigi la teknikon kaj helpi lokanojn pli efike profiti tiun irigacian sistemon, kaj liaj sugestoj disiĝis tra tuta Xinjiang kaj estis alprenataj en aliaj lokoj de la regiono. Por lin omaĝi kaj danki, Turpananoj alkutimiĝis diri Lin-karezo aŭ Lin-kanalo anstataŭ karezo.\n\nDe tie, Lin iris al Huiyuan en Ili, kie li restis dum kelkaj jaroj kaj sin dediĉis al projektoj pri konservado de akvo, inter kiuj la plej konata estas Huanhui-kanalo, ankoraŭ funkcianta nuntempe. Ankaŭ en Ili li fariĝis tre ŝatata de la popolo kaj klopodis, per sia laboro, kontribui por la prospero de loka popolo.\n\nEksterlandano, kiu antaŭe aŭdis pri Lin Zexu, plej probable sentos sin konfuzita dum vizito al Xinjiang. Kial intelektulo, kiu kontraŭbatalis opion, tiom interesiĝis pri projektoj rilataj al konservado kaj uzo de akvo? Kaj kiel li sukcesis tiom bone enkonduki tiujn projektojn, kvazaŭ li jam havis spertojn pri tio? La respondo estas simpla: li ja havis spertojn pri tiaj projektoj antaŭe, kaj fakte dediĉis grandan parton de sia kariero kiel politikisto ĝuste al projektoj rilataj al regado de akvo. Ekster Ĉinio homoj ignoras tiun parton de lia kariero -- verŝajne ĉar ĝi ne influis sur la interesoj de aliaj landoj en Ĉinio. Sufiĉas esplori pri li en ajna ĉina retejo aŭ biblioteko por malkovri la netradukitan parton de lia biografio.\n\nLia kompatemo pri malriĉuloj kaj sindediĉo al plibonigo de iliaj vivkondiĉoj ŝajne ligiĝas al la malfaciloj, kiujn li travivis dum sia infaneco, kiam plejparto de la enspezoj de lia familio estis uzataj por pagi ŝuldojn kaj foje manĝaĵo ne estis sufiĉa. Malgraŭ la malfacilaĵoj, li diligente studis kaj sukcesis fariĝi oficiro. Kiel oficiro, li bone konis, pro propraj spertoj, la malfacilojn travivatajn de malriĉuloj kaj klopodis ilin helpi. Pro tio li fariĝis respektata kaj ŝatata de la popolo en ĉiuj lokoj, kie li loĝis kaj laboris.\n\nEn Pekino, Lin Zexu diligente studis en la Imperia Akademio, kaj aparte sin dediĉis al geografio kaj mondaj studoj. En la bibliotekoj de la ĉefurbo li havis aliron al multaj valoraj libroj, kaj sin dediĉis al legado de \"Libro pri Akvokonservado en Nordo\".\n\nEn 1820 okazis inundoj en Henan. Lin Zexu estis sendita tien kiel inspektoro, malkovris la kaŭzon de la problemo kaj solvis ĝin. En 1824, Lin Zexu estis en Jiangsu, kiam tie okazis inundo. Li solvis tiun problemon per la uzo de antikva kanalo Liuhe por forsendi la akvon. Poste li proponis al la guberniestro dragi la akvovojon Sanjiang. Sekve Lin Zexu estis nomumita por administri akvoprotektan programon de la provincoj Jiangsu kaj Zhejiang.\n\nEn 1827, Lin Zexu fariĝis inspektoro en Shaanxi-provinco, kaj post nelonge inspektis lokon trafitan de inundo en la suda parto de tiu provinco. Pro la forpaso de sia patro, li revenis al Fujian, kaj en la sekva jaro kunlaboris kun lokaj oficiroj por redragi la okcidentan lageton de Fuzhou.\n\nEn 1830 kaj 1831, li vizitis tri provincojn por disvolvi projektojn pri akvokonservado kaj helpo al viktimoj de naturkatastrofoj, inter ili estis tiuj de la granda inundo ĉe Jangzio en tiu epoko. Li sekve estis sendita al Shandong-provinco por gvidi laborojn pri regado de la Flava Rivero. Sekve, kiel provincestro de Jiangsu li enkondukis gravajn agrikulturajn programojn, inter kiuj estis dragado de riveroj kaj irigacio de agroj. Li fariĝis provincestro de Hubei en 1837, kaj li denove disvolvis projektojn por preventi inundojn ĉe la grandaj riveroj de tiu provinco.\n\nAntikva pordego de Qing-dinastio en Huiyuan-urbeto de Ili, kie vivis Liu Zexu en Xinjiang\n\nLa supraj paragrafoj montras, ke Lin Zexu dediĉis grandan parton de sia vivo al projektoj pri irigacio kaj regado de riveroj kaj akumulis valorajn spertojn pri tio. Alveninta en Xinjiang, li havis ĉiujn sciojn necesajn por helpi la lokan popolon pri regado kaj konservado de akvo. Lin Zexu ankaŭ traktis malfacilajn problemojn pri registaraj financoj kaj efike helpis mildigi la suferojn de homoj trafitaj de katastrofo. Kiel povas esti, ke ekster Ĉinio neniu atentis pri tio?\n\nLa komerco de kontraŭleĝaj drogoj estas aparte monprofita en disvolviĝintaj landoj, kie homoj pretas pagi pli da mono kontraŭ ili, sed ilia produktado okazas en malriĉaj landoj, kie laborforto estas malplikosta kaj registaro havas pli grandan malfacilon por efike reagi al tiu problemo. Ankaŭ estas geopolitika dimensio de tiu problemo: Usono uzas sian \"militon kontraŭ drogoj\" kiel pretekston por interveni en internajn aferojn de aliaj landoj, aparte en Latin-Ameriko.\n\nŜakrado kaj konsumado de drogoj havas soci-ekonomikan efikon en disvolviĝintaj landoj, kaj tio estas alia klarigo por la intereso pri la temo en tiuj landoj, kaj esplorante pri ĝi oni facile malkovras la kontraŭopian agadon de Lin Zexu. Aliflanke, tiuj landoj jam konstruis sufiĉe bonajn kaj efikajn sistemojn por akvoregado kaj reago al katastrofoj, kaj havas sufiĉe altnivelajn sistemojn por administrado de registara buĝeto. Tiuj problemoj estas tipaj de disvolviĝantaj landoj. Ĉar plejparto de la verkoj pri Lin Zexu ekster Ĉinio estas verkitaj de homoj el riĉaj okcidentaj landoj, grava parto de lia biografio ne estis atentata.\n\nVerkis: Rafael Henrique Zerbetto\n\nNepala ĵurnalo: \"La Zono kaj Vojo\" helpas nuligi malriĉecon kaj starigas bazon por monda kreskado_esperanto.china.org.cn\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-07/28/content_78345118.htm", "title": "Tibetaj makakoj en Wuyishan-a Nacia Parko de Ĉinio", "published": "2022-07-28 00:00:00", "content_text": "La nombro de sovaĝaj tibetaj makakoj pliiĝis en Wuyishan-a Nacia Parko de Ĉinio, danke al pli forta ekologia protekto kaj pliiĝanta konscio pri mediprotektado.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-07/28/content_78346056.htm", "title": "Ekfloras mirinda planto", "published": "2022-07-28 00:00:00", "content_text": "Gigantaj amorfofaloj floranta (dekstre) kaj floronta (maldekstre)\n\nOni mezuras la altecon de giganta amorfofalo.\n\n10 jarojn post kiam la gigantaj amorfofaloj estis enkondukitaj al la Ĉina Nacia Botanika Ĝardeno, tri el ili ekfloris. La planto nur floras tri aŭ kvar foje dum sia vivo, kaj periodo de la florado daŭras nur 48 horojn. Laŭ dokumento, tra la mondo estas nur 100 registroj pri florado de artefarita giganta amorfofalo.\n\nFloranta giganta amorfofalo\n\nIna floro de giganta amorfofalo\n\nLa planto estas indiĝena en la tropika pluvarbaro de Sumatro, Indonezio, kaj estis unuafoje malkovrita en la 19-a jarcento. La planto havas tre striktajn postulojn pri la medio. La taŭga temperaturo estas inter 26 kaj 28 celsiaj gradoj, kaj la humideco devas esti super 80%. Artefarita amorfofalo alfrontas defion, ĉar estas malfacile garantii la stabilecon de la medio. Laŭ konigo, 7 ĝis 10 jaroj estas bezonataj de semado al ĝia unua florado. Pro tio, ĝia ĉiufoja florado estas traktata kiel grava afero.\n\nOni kolektas polenon de giganta amorfofalo.\n\nSamtempa florado de tri amorfofaloj signifas progreson de la parko en protektado, esplorado kaj kulturado de plantoj ekster siaj hejmlokoj. Laŭ informoj, krom giganta amorfofalo, ankaŭ aliaj pli ol 1 000 endanĝerigitaj plantoj estas kulturataj en la parko ka\n\nj estos eksponataj al la publiko en taŭga momento.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-08/03/content_78355452.htm", "title": "Belaj kolzofloroj de Menyuan", "published": "2022-08-03 00:00:00", "content_text": "Aŭguste en la gubernio Menyuan de la provinco Qinghai, la blua ĉielo kaj blankaj nuboj, kun kolzofloroj, prezentas belajn bildojn.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/04/content_78357430.htm", "title": "Junulino okupiĝas pri ekologia agrikulturo", "published": "2022-08-04 00:00:00", "content_text": "Diplomiĝinta el Huazhong-a Agrikultura Universitato, 28-jara junulino Gong Xixi jam fariĝis vicestro de ekobieno en Chengde-urbo de Hebei-provinco, kun la areo de 11.6 hektaroj kaj pli ol cent laborantoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/04/content_78357434.htm", "title": "Vigla nokta merkato ĉe Lancang-rivero", "published": "2022-08-04 00:00:00", "content_text": "Somere, estas multaj noktaj merkatoj ĉe Lancang-rivero kun siaj propraj trajtoj en Xishuangbanna de Ĉinio, kio allogas homojn gustumi sudorient-aziajn bongustaĵojn.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/05/content_78358709.htm", "title": "Afrikaj avokadoj eksportotaj al Ĉinio", "published": "2022-08-05 00:00:00", "content_text": "La 2-an de aŭgusto, laborantoj de la kenja kompanio Sunripe en Limuru-urbeto celebris la finŝarĝiĝon de la unuaj avokadoj eksportotaj al Ĉinio.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/05/content_78358739.htm", "title": "Karakax, patrina rivero ĉe Kunlun-montaro", "published": "2022-08-05 00:00:00", "content_text": "Karakax estas la dua plej longa rivero en Hotan de Xinjiang kaj la patrina rivero ĉe Kunlun-montaro. Ĝi nutras centmilojn da homoj kaj bestoj laŭlonge de la montaro.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/09/content_78364162.htm", "title": "Disvolviĝis Longli de Guizhou", "published": "2022-08-09 00:00:00", "content_text": "En lastaj jaroj, Longli-gubernio de Guizhou-provinco, sudokcidenta Ĉinio, pli rapide disvolviĝis post solvo de trafikaj problemoj, disvolvo de publikaj servoj kaj perfektigo de industria ĉenaro.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/12/content_78368838.htm", "title": "Naskiĝtago de ĝemeloj de granda pando", "published": "2022-08-12 00:00:00", "content_text": "La 6-an de aŭgusto, ĉina ambasadorejo en Belgio kaj la bestoĝardeno PairiDaiza en Belgio festis la trian naskiĝtagon de la ĝemeloj de granda pando Baodi kaj Baomei, kiuj naskiĝis en la bestoĝardeno. Dum la festo, la bestoĝardeno prezentis specialan naskiĝtagan kukon, kaj muzikistoj de Ĉinio kaj Belgio kune ludis la kanton \"Feliĉan Naskiĝtagon\".\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-08/12/content_78369697.htm", "title": "EPĈ intervjuis sinjoron So Jinsu, estraranon de UEA, en 107-a UK", "published": "2022-08-12 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-08/16/content_78374869.htm", "title": "Sekigo de rikoltaĵoj", "published": "2022-08-16 00:00:00", "content_text": "Nuntempe, kamparanoj en Guizhou rikoltas kulturaĵojn. Ĉie troveblas sekigataj rikoltaĵoj, inkluzive de maizo, pipro, rizo, sojfabo kaj aliaj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/16/content_78374876.htm", "title": "Pluretaĝaj terdomoj en Fujian", "published": "2022-08-16 00:00:00", "content_text": "Pluretaĝaj\n\nterdomoj\n\nen Nanjing-gubernio de Fujian-provinco,\n\nfotitaj\n\nmatene de la 12-a de aŭgusto\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/17/content_78376633.htm", "title": "Novaj eltrovoj de ĉinaj sciencistoj en okcidenta Pacifiko", "published": "2022-08-17 00:00:00", "content_text": "Aktinio\n\nKoralo\n\nMarmonto, konata kiel granda ĝardeno en marfundo, havas specialan biologian flaŭron kaj ekologion pro la aparteco geologia kaj hidrologia. Kun riĉaj submaraj estaĵoj, la loko estas grava por esplorado de submara biodiverseco.\n\nSpongo\n\nMarlilio\n\nLastatempe, per la multfunkcia esplor-ŝipo Scienco kaj profundmara roboto Eltrovo, ĉinaj sciencistoj akiris donitaĵojn kaj specimenojn pri medio kaj biodiverseco el 9 mar-montoj en okcidenta Pacifiko. Sciinte pri la strukturo de ilia ekologia sistemo, starigante marmontan grandan biospecimen-konservejon kun la plej riĉaj specioj kaj donitaĵoj, ili ankaŭ trovis, ke la marmontoj en la okcidenta Pacifiko elstaras en biodiverseco kaj bioaparteco, kaj estas malmulta simileco inter specioj. La teamo malkovris kaj publikigis subspeciojn kun plej granda valoro en protektado, inkluzive de 4 novaj genroj kaj 56 specioj. Krome, ili trovis buntan koralan arbaron kaj malkovris la kialon de multeco de biospecioj en marmonto en malnutra regiono de okcidenta Pacifiko.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-08/17/content_78376655.htm", "title": "Mil ŝipoj veturantaj apud Fujian por fiŝado", "published": "2022-08-17 00:00:00", "content_text": "Tagmeze de la 16-a de aŭgusto, la mara regiono apud Fujian-provinco finis 3.5-monatan someran paŭzon de fiŝado. Tie kolektiĝis pli ol mil ŝipoj por ekveturi al la marareo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-08/23/content_78385140.htm", "title": "EPĈ intervjuis  sinjoron Duncan Chartes, prezidanton de UEA, en la 107-a UK", "published": "2022-08-23 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-08/26/content_78390886.htm", "title": "Kiaj kunlaboroj estas inter UEA, UN kaj Unesko?", "published": "2022-08-26 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-08/29/content_78394506.htm", "title": "Prizorgantoj sin vestas kiel grandaj pandoj!", "published": "2022-08-29 00:00:00", "content_text": "Impresado estas formo de lernado, laŭ kiu junega besto fiksas sian atenton sur la unua objekto kun kiu ĝi havas vidan, aŭdan aŭ palpan sperton, kaj poste sekvas tiun objekton.\n\nLa zoologoj kaj prizorgantoj de grandaj pandoj devas vesti pandokostumojn por alproksimiĝi al la bestoj, por ke la grandaj pandoj sentu sin hejme kaj ankaŭ por limigi iliajn interagojn kun homoj. Espereble, tiu tekniko plifaciligos la adaptiĝon de la bestoj al la sovaĝejo. La kostumoj ne nur kaŝas homan korpon, sed ankaŭ la homan odoron. Sur la kostumojn oni aldonas pison kaj fekaĵojn de grandaj pandoj.\n\nRedaktis: Rafael Henrique Zerbetto\n\nFonto: China Daily\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-08/29/content_78394525.htm", "title": "Kava karbominejo funkcias kiel fotovoltaa elektrocentralo en Anhui", "published": "2022-08-29 00:00:00", "content_text": "En la lastaj jaroj, Gucheng-urbeto sub Yingshang-gubernio de Fuyang-urbo, Anhui-provinco, Ĉinio, konstruis sur kava karbominejo fotovotaan elektrocentralon surakvan. Tio evitis okupadon de kampo, kaj produktas averaĝan jaran elektron de 136 milionoj da kilovathoroj. Ĉiujare 54.4 mil tunoj da karbo povas esti ŝparitaj kaj ellaso de karbodioksido malmultiĝis je 135.6 mil tunoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-08/30/content_78396011.htm", "title": "Kial Ĉielismo Wang Tianyi estis premiita de UEA per diplomo pri Elstara Agado?", "published": "2022-08-30 00:00:00", "content_text": "En la fermo de la 107-a Universala Kongreso de Esperanto en Montrealo, UEA anoncis 12 diplomojn pri Elstara Agado por la jaro 2022, inter kiuj estas la ĉina esperantisto Ĉielismo Wang Tianyi. Pro tio, El Popola Ĉinio intervjuis Ĉielismo Wang Tianyi -- prezidanto de la Internacia Komerca kaj Ekonomia Federacio (IKEF) kaj honora prezidanto de Xi'an-a Esperanto-Asocio.\n\nKial vi estas premiita de UEA per la diplomo pri Elstara Agado?\n\nLaŭ mi, mi estis premiita ĉefe pro la sekvaj kialoj:\n\nUnue, ĉar Internacia Komerca kaj Ekonomia Federacio (IKEF), kie mi estas la estrano, estas la nura vigla Esperanta fakgrupo gvidata de aziano inter la grupaj membroj de UEA. Tamen, tio estas ne nur mia kontribuo. La grupo estas vigla ĉefe pro la fakto, ke la malneta enlanda produkto de Azio okupas la unuan lokon en la mondo.\n\nDue, dum la pandemio, mi kontinue okazigas retajn Esperanto-kursojn. Ĝis nun jam estis okazigitaj pli ol 148 tiaj kursoj. Partoprenis en la kursoj pli ol 6 000 homoj. Estas invititaj al la kursoj Esperantaj fakuloj el diversaj landoj. Tiaj retaj kursoj helpas disvastiĝon de Esperanto en Ĉinio kaj altigas la lingvan nivelon de ĉinaj esperantistoj. Tio estas bonvenigataj.\n\nPliaj informoj pri Ĉielismo Wang Tianyi\n\nĈielismo Wang Tianyi eklernis Esperanton en 1979 kaj elstaras en negocado per Esperanto. Frue en la 1980-aj jaroj, li enkondukis al Ĉinio tiamajn avangardajn teknologiojn por bredi testudon kaj tilapion helpe de japana esperantisto, membro de Instituto de Akvoproduktoj en Kumamoto, Japanio. Kaj poste li disvastigis tiujn teknologiojn en Chang'an-distrikto de Xi'an-urbo. En la 1990-aj jaroj, li komencis fari internaciajn negocadojn pere de Esperanto. Li eksportis fajraĵon de Liuyang-urbo, elektronikajn ekipaĵojn de Guangdong-provinco, ŝtalan fadenon de Tianjin-municipo, vitron de Hebei-provinco, superbazaran provizon de Yiwu-urbo, POS-maŝinon de Shenzhen-urbo ktp. Malgraŭ multaj obstakloj kaj malfacilaĵoj, dum la lastaj dekoj da jaroj li havis negocadon kun esperantistaj komercistoj en Okcidenta Eŭropo, Orienta Eŭropo, okcidenta Azio, Meza Azio, Sud-Ameriko kaj Afriko.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-08/31/content_78397403.htm", "title": "Retrorigarde al ĉi-jara IJK", "published": "2022-08-31 00:00:00", "content_text": "La 78-a Internacia Junulara Kongreso (IJK) finiĝis lastsemajne. Organizita de la Tutmonda Esperantista Junulara Organizo (TEJO) kaj la Nederlanda Esperanto-Junularo (NEJ), la evento altiris 239 partoprenantojn.\n\nIJK okazis en De Roerdomp en suda Nederlando, kaj homoj havis bonegan semajnon en arbaro, kampo kaj rivero. La temo de la kongreso estis \"klimata krizo\", ĉirkaŭ kiu estis organizitaj prezentadoj, diskutoj, bicikladoj kaj konkursoj pri floskonstruado. Krome, estis junulara movada foiro, kubaj dancoj Cha-cha-cha, tabloludoj en facila Esperanto, kantado kaj aliaj amuzaj agadoj.\n\nFeliĉa semajno pasis rapide, sed la amikeco kaj entuziasmo de la junaj esperantistoj restas senŝanĝa. Multaj junuloj konigis al aliaj siajn sentojn kaj spertojn pri tiu ĉi IJK. Ĉu vi havis aŭ vidis rilatajn afiŝojn? Bonvole kundividu vian feliĉon kun ni!\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-09/06/content_78406152.htm", "title": "Okazis grandskala ĉevaldanca dramo en Hohhot", "published": "2022-09-06 00:00:00", "content_text": "Lastatempe, la grandskala ĉevaldanca dramo \"Odo al la Ĉevaloj\" okazis en Hohhot, produktita de la Arta Teatro de Interna Mongolio.\n\nLa teatraĵo inkluzivis akrobataĵo sur ĉevalo, danco kun ĉevalo, kaj mongola kanto kaj danco, esprimante la harmonian spiriton inter homoj, ĉevaloj kaj naturo.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/07/content_78409094.htm", "title": "Antikvaj ceramikaĵoj de Ĉinio", "published": "2022-09-07 00:00:00", "content_text": "Zibo-a Muzeo de Ceramiko kaj Kolora Glazuro okupas areon de 48 mil kvadrataj metroj, kun la ekspozicia areo de preskaŭ 20 mil kvadrataj metroj. Ĝi estas la plej granda kaj moderna muzeo pri ceramiko kaj kolora glazuro de Ĉinio plene funkcianta. Jen kelkaj interesaj eksponaĵoj de tiu muzeo. Kion vi opinias pri ili?\n\nCeramika sonorilo produktita ĉ. 475-221 a.K.\n\nKofro por gardi monŝparojn, produktita dum Han-dinastio (206 a.K.-220)\n\nTrikolore glazurita porcelana lampo en formo de elefanto, farita dum Jin-dinastio (1115-1234)\n\nTrikolore glazurita porcelana litkuseno en formo de infano, farita dum Jin-dinastio (1115-1234)\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/09/content_78412717.htm", "title": "La 89-a Itala Kongreso de Esperanto en Breŝo", "published": "2022-09-09 00:00:00", "content_text": "La 89-a Itala Kongreso de Esperanto okazis en la urbo Breŝo, Italio, de la 20-a ĝis la 27-a de aŭgusto.\n\nLa temo de ĉi-jara kongreso estas \"Paco ne okazas hazarde: la aktiva rolo de ĝemelurbaj rilatoj en la konstruo de eŭropa popolo\". Temas pri ĝemelaj urboj, traktitaj dum la solena inaŭguro okazanta en la urba aŭditorio San Barnaba. François Lo Jacomo emfazis la gravan kaj utilan rolon de ĝemeliĝo por interkompreno, en kiu ankaŭ Esperanto povas favore kontribui.\n\nItalaj Esperanto-kongresoj estas renomaj pro tio, kun altnivelaj, diversecaj kaj interesaj programeroj. Ĉi-jara kongreso inkluzivis debatojn, prelegojn, libroeksponadojn, filmojn, festivalon de esperantista kulturo, rakonto-koncerton, itallingvan teatraĵon \"Doktoro Esperanto\", ekskursojn kaj aliajn.\n\nVenontjare la Itala Kongreso de Esperanto ne okazos pro la UK en Torino.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-09/09/content_78412917.htm", "title": "La grandaj fungostatuoj de Pekino", "published": "2022-09-09 00:00:00", "content_text": "Se vi iam estis en Pekino, ĉefurbo de Ĉinio, verŝajne vi rimarkis iun grandan statuon en formo de fungo ie en la urbo, sed ne donis grandan atenton al ĝi -- ankaŭ pekinanoj ignoras ilin en la ĉiutaga vivo. Ili konsistas de blankaj tuboj kun verdaj aŭ ruĝaj kupoloj kun truoj sur la malsupra flanko, kiuj eligas vaporon vintre, sekve multaj homoj scivolemas pri ilia praktika utilo -- ekzistas eĉ retejo kun detala mapo montranta la lokalizon de la ellastruoj, kaj eĉ glumarkoj, kiujn vi povus surskribi kaj alglui sur la objektoj.\n\nKelkaj homoj rimarkis, ke la fungaspektaj ellastruoj estas iel ligitaj al la centra hejtado de la urbo, ĉar ili ellasas vaporon ĉiun vintron ekde novembro, proksimume kiam oni ŝaltas la centran hejtadon de Pekino. Laŭ raporto de\n\nPekina Tagĵurnalo\n\n, la celo de la ellastruoj estas ellasi vaporon kreitan de surfaca akvo tralikiĝanta en varmoputojn sub la fungoj.\n\nRedaktis: Rafael Henrique Zerbetto\n\nFonto: The Beijinger\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-09/09/content_78413356.htm", "title": "Interna pentrado, tradicia manartaĵo de Boshan", "published": "2022-09-09 00:00:00", "content_text": "Interna pentrado -- tipa manartaĵo de Ĉinio -- estas pentrado sur la interna parto de botelo. En Boshan de la urbo Zibo de Shandong-provinco de Ĉinio floris aparta skolo de tiu metiarto, devenigita dum la periodo de la imperistro Guangxu de la dinastio Qing (1616-1919) kaj alportita el Pekino de Bi Rongjiu, internopentristo el Boshan, Shandong. Aparta trajto de la interna pentraĵo de tiu skolo estas la uzo de la sama glazuro uzata sur porcelano por pentri sur la interna muro de botelo, kaj poste oni bakas ĝin por formi la emajlan pentraĵon de la interne pentrita botelo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/14/content_78419634.htm", "title": "Specialaj \"lunkukoj\" por bestoj", "published": "2022-09-14 00:00:00", "content_text": "Bestoj en la Ŝanhaja Oceana Parko Haichang en la nova areo Pudong ricevis specialan donacon la 10an de septembro pro la Aŭtunmeza Festo -- oni donis al ili \"lunkukojn\" farĉitajn de iliaj plej ŝatataj bongustaĵoj. Marleonoj kaj fokoj ricevis frostitajn lunkukojn farĉitaj de freŝaj fiŝoj.\n\nĈe la arkta pavilono, bestgardistoj preparis lunkukojn kun bovaĵo, karotoj kaj kukumoj por la blankaj ursoj. Ili bezonis kvar horojn por fari la kukojn. La blankaj ursoj unue estis singardaj, sed post kiam ili atingis la frandaĵon, ili formanĝis la kukojn ene de 10 minutoj.\n\nRedaktis: Rafael Henrique Zerbetto\n\nFonto: 上海日报\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/15/content_78421870.htm", "title": "Kiom da antikvaj ĉinaj urbetoj vi konas?", "published": "2022-09-15 00:00:00", "content_text": "Kun longa historio, Ĉinio havas multajn antikvajn urbojn kun multe da kulturaj heredaĵoj, kaj kelkaj el ili estis jam enlistigitaj kiel monda kultura heredaĵo de Unesko. Jen kelkaj el la plej famaj.\n\nLa antikva urbeto de Fenikso\n\nSituanta en Hunan-provinco, la antikva urbeto de Fenikso (Fenghuang) estas unu el la 10 plej famaj antikvaj urbetoj de Ĉinio. Tie loĝas homoj el 28 etnoj, inkluzive de mjaŭ-o, han-o kaj tuĝja-o kaj estas tipa loko, kie kolektiviĝas etnoj kun malgranda populacio. Kaj ĝi ankaŭ estas konata kiel la plej bela urbeto.\n\nAntikva urbeto Lijiang\n\nLa antikva urbeto situas en Yunnan-provinco kaj estas konata kiel \"orienta Svislando\". La sudokcidenta urbo de Ĉinio estas unika pro kulturaj aktivaĵoj inkluzive de ritoj de Dongba-religio de la etno naŝi-o, antikva drinkejo kaj la Torĉa Festo de la etno naŝi-o.\n\nLa urbeto Wuzhen\n\nSituanta en Zhejiang, orienta Ĉinio, la 6 000-jara urbeto Wuzhen estas unu el la plej famaj inter la dek antikvaj urbetoj de Ĉinio. Wuzhen estas abunda je fiŝoj, rizo kaj silko. Tie, domoj estas konstruitaj laŭ rivero, kaj la rivero fariĝis \"strato\". Kultura medio kaj la naturo estas perfekte integritaj, prezentante unikan ĉarmon de la antikva akvourbo sude de Jangzio.\n\nAntikva urbeto Pingyao\n\nSituante en Shanxi-provinco, la antikva urbeto Pingyao estas unu el la kvar plej bone konservataj antikvaj urbetoj. La 2 700-jara urbeto estas fama pro vasta korto, alta muro kaj popolo kun simplaj vivkutimoj. Alia trajto de tiea konstruaĵo estas: pluvo fluas al la korto anstataŭ eksteren, kaj tio signifas, ke resursoj aŭ mono fluas enen kaj estas konservataj de korta posedanto.\n\nTibeta vilaĝo en Danba-gubernio\n\nTibeta vilaĝo en Danba-gubernio de Sichuan-provinco, sudokcidenta Ĉinio, estas konata kiel la plej bela vilaĝo en Ĉinio. Enirinte la vilaĝon, oni sentas sin en fabelo. La vilaĝo situas en valo, kun pejzaĝoj de neĝmonto, arbaro, termofonto kaj herba marĉejo.\n\nAntikva urbeto Nanxun\n\nLa antikva urbeto Nanxun estas en la sudo de Jangzio. Influita de la okcidenta kulturo, tieaj konstruaĵoj unuigas la ĉinan kaj okcidentan stilojn.\n\nDunhuang-a antikva urbeto\n\nDunhuang-a antikva urbeto situas en Gansu-provinco. Ĉie troveblas kulturaj heredaĵoj, inkluzive de antikvaj libroj, grotaroj kaj murpentraĵoj. Piedirante sur la vojo, homoj ŝajne aŭdas sonojn de kamelaj sonoriloj kaj eĥojn de la historio.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/16/content_78423658.htm", "title": "Luno reprezentas ĝin", "published": "2022-09-16 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-09/16/content_78423816.htm", "title": "La 74-a okazigo de la Belartaj Konkursoj de UEA en 2023", "published": "2022-09-16 00:00:00", "content_text": "La 74-a okazigo de la Belartaj Konkursoj de UEA en 2023 komenciĝis! Partopreno estas libera al ĉiuj. La konkursaĵoj devas esti neniam antaŭe publikigitaj en ajna formo, krom en la branĉo Infanlibro de la Jaro. Oni rajtas sendi maksimume tri konkursaĵojn por sama branĉo aŭ subbranĉo.\n\nEndas sekvi jenajn branĉojn: Poezio, Prozo, Mikronovelo, Teatraĵo, Teatraĵo (subbranĉo Monologo, unupersona teatraĵo, aŭ Skeĉo, unu- aŭ divers-persona), Eseo, Infanlibro de la Jaro, Kantoteksto.\n\nPremioj:\n\nEn la branĉoj Poezio, Prozo, Teatraĵo kaj Eseo: unua premio 260 €, dua premio 182 €, tria premio 104 €.\n\nEn la branĉo Infanlibro de la Jaro: 546 €.\n\nEn la branĉoj Mikronovelo kaj Kantoteksto, kaj en la subbranĉo Monologo aŭ Skeĉo: unua premio 100 €, dua premio 25 €, tria premio 25 €.\n\nCetere, la teksto ricevinta la unuan premion en la branĉo Kantoteksto estos muzikigita kaj la rezulta kanto estos diskonigita en ludado fare de kantisto aŭ kantogrupo.\n\nLa absoluta limdato por ricevo de konkursaĵoj estas la 31-a de marto 2023, sed oni plej favorpreze aliĝu ĝis la 31-a de decembro 2022 (uk.esperanto.net/2023). La rezultoj estos anoncitaj kadre de la 108-a Universala Kongreso de Esperanto en Torino, Italio.\n\nDetala regularo troviĝas en la retejo de UEA: https://uea.org/gk/1056?fbclid=IwAR0-rW-feY9Pcl13TQEWRSp00SxoG7nkC1KDLxaOteXZ7e3rSA55QcEc5Ts\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-09/19/content_78428086.htm", "title": "Ĉielo de Ningbo post tajfuno", "published": "2022-09-19 00:00:00", "content_text": "Frumatene de la 15-a de septembro, post la tajfuno Meihua (plumfloro), du ĉielarkoj transiris la Shipu-an Fiŝhavenon en Ningbo-urbo de Zhejiang-provinco, orienta Ĉinio. Buntaj nuboj beligas la ĉielon.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/19/content_78428096.htm", "title": "Tongliang: Drak-danco estas instruita en ĉiuj mez- kaj baz-lernejoj", "published": "2022-09-19 00:00:00", "content_text": "Septembre, baldaŭ post la komenco de la nova semestro, lernantoj de la Tongliang-a 2-a Mezlernejo rekomencis la trejnadon pri drak-danco.\n\nLa lernejo estas ŝtatnivele ekzempla lernejo por baz- kaj mez-lernejoj en edukado de drak- kaj leon-dancoj. En la lastaj jaroj, la mezlernejo metis drak-dancon en sian instruoplanon. Ĉiuj klasoj havas sian konkurs-teamon kun 10-12 homoj. El tiuj klas-nivelaj teamoj, oni elektas grad-nivelan teamon kaj el tiuj oni elektas lernej-nivelan teamon. Ĉiuj membroj de la teamoj devas lerni pli ol 30 bazajn movojn de tongliang-a drak-danco. Krome, la lernejo okazigas konkursojn inter klasoj ĉiujare.\n\nNuntempe, tiaj klasoj jam estas okazigitaj en ĉiuj mez-kaj baz-lernejoj de Tongliang. Almenaŭ unu kurso estas donita ĉiusemajne.\n\nTongling-a drak-danco estas ŝtatnivele nemateria kultura heredaĵo, kaj estis multfoje prezentita en gravaj enlandaj festoj, ekzemple, celebra ceremonio por la Nacia Tago, Pekinaj Olimpikoj kaj Ŝanhaja Monda Ekspozicio. En la novjara tago de 2018, la tongliang-a drak-danco estis prezentita en la placo de Times Square, Novjorko, Usono.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/19/content_78428104.htm", "title": "Revo de heĝe-a junulino pri kultura heredo de sia etno", "published": "2022-09-19 00:00:00", "content_text": "La etno heĝe estas unu el la plej malmultnombraj etnoj en Ĉinio. Loĝante laŭ la riveroj Heilong, Wusuli kaj Songhua en orienta Ĉinio, la etno estas konata kiel gardanto de la suno.\n\nShang Meihan, naskita en 1997, estas talenta. Nuntempe ŝi laboras en la registaro de Wusu-urbeto de Fuyuan-urbo de Heilongjiang-provinco. Post laboro, ŝi ŝatas partopreni en prezentado de folklora kulturo de sia etno.\n\nKrome, ŝi ankaŭ instruas al lokaj geknaboj dancojn, kantojn kaj artaĵojn faritajn de fiŝhaŭto. \"Sen skriba lingvo, ni heredigas nian kulturon man-al-mane kaj buŝ-al-buŝe,\" diris Shang Meihan. \"Mia revo estas doni mian kontribuon al la heredado de nia etna kulturo.\"\n\nLa 4-an de septembro, Shang Meihan (la unua de maldekstre), kun junuloj el la sama etno, prezentis etnan dancon antaŭ la Halo de Heĝe-a Folklor-kulturo en Wusu-urbeto.\n\nLa 4-an de septembro, Shang Meihan (meza) prezentis folkloran riton.\n\nLa 4-an de septembro, Shang Meihan (dekstra) prezentis etnan dancon.\n\nLa 4-an de septembro, Shang Meihan (dekstre) ripozis antaŭ la sekva prezentado.\n\nShang Meihan (la dua de maldekstre) kaj lernantoj ludantaj en ĝardeno\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/19/content_78428135.htm", "title": "Atendinda ĉina filmo en ĉi-jara Internacia Filmfestivalo de Toronto", "published": "2022-09-19 00:00:00", "content_text": "Malfermiĝis la 47-a Internacia Filmfestivalo de Toronto en la 8-a de septembro, kiu daŭras 11 tagojn. Tio estas la unua fojo, ke tiu filmfestivalo okazis fizike depost la eksplodo de la pandemio de KOVIM-19. Estis montritaj en la festivelo preskaŭ 300 filmoj el preskaŭ 70 landoj kaj regionoj. Inter tiuj filmoj estis Reveni al polvo de la ĉina reĝisoro Li Ruijun.\n\nLa filmo prezentas kaj mizeran kaj varman vivon de kamparaj geedzoj en Gansu-provinco, nordokcidenta Ĉinio. Kun la progreso de la filmo, la unuavide neordinara kaj mizera geedziĝo fariĝis kortuŝa amo kaj varma akompano inter maljunuloj.\n\n\"La filmo estas amrakonto\", diris la reĝisoro. \"Tamen la amo estas multflanka. Troveblas en la filmo romantika amo, amo al la tero, amo al aliaj homoj, amo al la mondo kaj la medio, amo al bestoj, kaj amo al la familio. Ĝi prezentas la plej gravajn aferojn en nia vivo.\"\n\nTiu ĉi filmo pri sorto kaj vivo de homoj ĉe la rando de la socio fariĝis la unua en la ĉina film-merkato 62 tagojn post ĝia premiero. Kun vendosumo je pli ol 100 milionoj da juanoj, ĝi kreis miraklon de artfilmo. Krome, ĝi ankaŭ estis elektita en la ĉefkonkurada sekcio de la 72-a Berlina Internacia Filmfestivalo.\n\nĈu vi scivolas pli pri la filmo? Via komento estas bonvena!\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-09/21/content_78431211.htm", "title": "Artaĵoj de pekina metroo", "published": "2022-09-21 00:00:00", "content_text": "La dezajnoj de la stacioj de la 19-a linio de la pekina metroo baziĝas sur la temo \"kolekto de bonegaĵoj de Pekino\". Diversaj murpentraĵoj kaj lampoj montras riĉecon de historio kaj kulturo.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/28/content_78442791.htm", "title": "Aperis en Pekino librovendejo kun temo de dorlotbesto", "published": "2022-09-28 00:00:00", "content_text": "La 25-an de septembro, Xinhua-librovendejo lanĉis en Pekino sian unua branĉon kun dorlotbesto kiel temo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/29/content_78444386.htm", "title": "Yongding-rivero en Pekino", "published": "2022-09-29 00:00:00", "content_text": "Yongding-rivero estas unu el la kvar ĉefaj riveroj de Pekino kaj fluas tra la distriktoj Mentougou, Shijingshan, Fengtai, Fangshan kaj Daxing. Ĝi estas ankaŭ la plej granda rivero fluanta tra la urbo, longa je ĉirkaŭ 170 kilometroj kaj okupanta la areon de preskaŭ 3 200 kvadrataj kilometroj. La Kultura Zono de Yongding-rivero estas riĉa je naturaj rimedoj kaj riĉaj historiaj kaj kulturaj lokoj, pro tio multaj homoj ŝatas pasigi la tagon tie.\n\nYongding-turo en Mentougou-distrikto de Pekino\n\nHomoj fiŝkaptas dum familio piknikas ĉe Yongding-rivero.\n\nPatro amuzigas sian filon ĉe Yongding-rivero.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-09/30/content_78446688.htm", "title": "Antikva soldat-trejnejo de Qing-dinastio en Pekino", "published": "2022-09-30 00:00:00", "content_text": "La Ronda Urbeto -- antikva batalarta kultura heredaĵo de Pekino -- remalfermiĝis al la publiko la 27-an de septembro, post kvarjara renovigo. La loko funkciis kiel trejnejo por Jianrui-bataliono -- la plej altnivela bataliono en la armeo de Qing-dinastio (1616-1911). La loko estas nun konservata kiel muzeo.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-10/10/content_78457815.htm", "title": "Malgranda pando, aminda besto de Ĉinio!", "published": "2022-10-10 00:00:00", "content_text": "Malgranda pando, ankaŭ konata kiel ruĝa pando (\n\nAilurus fulgens\n\n), estas besto iom simila al kato, sed pli grasa. Malgrandaj pandoj loĝas en milda klimato de koniferaj arbaroj. Ili matene kaj vespere serĉas manĝaĵon, kaj dumtage dormas en kavernoj aŭ sub la ombro de arboj. Ili manĝas birdojn, florojn, ovojn kaj foliojn, sed bambufolioj estas ilia ĉefa manĝaĵo.\n\nRaportis kaj fotis: Rafael Henrique Zerbetto", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/10/content_78457891.htm", "title": "Mesaĝo de UEA por la Internacia Tago de Neperforto", "published": "2022-10-10 00:00:00", "content_text": "La Internacia Tago de Neperforto celas antaŭenigi la principon de neperforto kiel vojon al kulturo de paco, toleremo kaj interkomprenĝo. Neperforta konduto ligiĝas al respekto pri la homaj rajtoj, al akcepto de fundamentaj liberecoj, al demokratio kaj al evoluigo por ĉiuj.\n\nUEA pledas, ke ĉiuj civiluloj en la mondo povu postuli ĉe siaj registaroj, ke ili plenumu la interkonsentojn akceptitajn. UEA ankaŭ instigas, ke ĉiuj individuoj en siaj ĉiutagaj vivoj kulturu neperfortan konduton. Kiel parolantoj de la internacia lingvo Esperanto, ni celas al edukado kaj publika konscio pri neperforto, ĉar neperfortan konduton oni lernas per pozitiva kunvivado kaj kunlaboro, per malferma interkonatiĝo kaj senbara renkontiĝo. Per Esperanto ni faciligas rilatojn inter homoj por pluraj celoj, de paco al civitaneco, de edukado al scienco, de ekologio al solidareco.\n\nNi antaŭenigas lingvan justecon, por ke parolantoj de ĉiuj lingvoj rajtu pace grupiĝi kaj trovu internacian subtenon por firme esprimi sin pri tio, kion ili volas kaj kion ili atendas de siaj registaroj, kaj kian socion ili deziras. Per Esperanto ni proponas ponton inter la lingvoj por kreskigi komprenon kaj estimon inter ĉiuj homoj.\n\nPor la plena versio, bonvolu vidi:\n\nhttps://uea.org/aktuale/komunikoj/2022/Mesagxo-de-UEA-okaze-de-la-Internacia-Tago-de-Neperforto-2-oktobro-2022\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-10/10/content_78458713.htm", "title": "Kial ĉi tie povas vivi persikflora meduzo?", "published": "2022-10-10 00:00:00", "content_text": "Ekde aǔgusto, en la akvokonservejoj de la distriktoj Daxing, Pinggu kaj Huairou de Pekino oni trovas persikflorajn meduzojn. Persikflora meduzo (\n\nCraspedacusta\n\n) havas rigoran postulon pri akva kvalito. Ĝia apero en pekinaj akvareoj signifas, ke en la urbego pli kaj pli boniĝas akvo, ĉeakva medio kaj enakva ekologia stato.\n\nPersikflora meduzo (fotoj prenitaj rete)\n\nPersikflora meduzo aperis antaǔ 550 milionoj da jaroj kaj vivas en dolĉa akvo. Laǔ esploroj, persikflora meduzo vivas en akvareoj, kiuj plenumas la jenajn kvar postulojn: tre pura akvo, saniga akvomedio, relative senmova fluo kaj taǔga temperaturo. La priakva buroo de Pekino jam kolektis vivantajn specimenojn kaj ekzamenos ilian desoksiribonuklean acidon por distingi la specon.\n\nFakte, la akvoareo de Pekino havas taǔgajn kondiĉojn por la meduzoj. Koncerna departemento pli forte protektis la medion de la akvokonservejoj kaj supraj akvofluoj, kaj pli kaj pli boniĝas la akvokvalito.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/10/content_78458906.htm", "title": "Pompa herbo altiris turistojn en Chongqing", "published": "2022-10-10 00:00:00", "content_text": "Dum la feriado de la Nacia Tago de Ĉinio, en la pitoreskejo Flora Valo de la gubernio Youyang de la urbego Chongqing, sudokcidenta Ĉinio, pompe floradis herbo, altirante multajn turistojn.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-10/11/content_78460227.htm", "title": "Teo kuirita en bokalo", "published": "2022-10-11 00:00:00", "content_text": "Delonge populariĝas inter homoj de la urboj Tianshui, Dingxi kaj Longnan de Gansu-provinco speciala kutimo pri farado de teo. Oni boligas akvon en bokalo kaj samtempe rostas jujubon sur stovo. Kiam la akvo estas boligata, oni metas teon, rostitan jujubon kaj pulpon de longano aŭ kandon en la bokalon.\n\nEn la pasinteco, tia teo estis ŝatata ĉefe de mezaĝuloj kaj maljunuloj. Nuntempe, ĝi plie populariĝas kaj la aldonataj ingrediencoj riĉiĝas.\n\nRosti jujubon estas grava paŝo. Oni devas kunigi la fruktojn per bambua rostostangeto kaj ilin rosti sur stovo ĝis kiam la ŝelo krevas.\n\nNuntempe oni ankaŭ aldonas sekigitajn vinberon, lupberon, longanon, kandon, jujubon, krizantemon, rozon kaj aliajn.\n\nLa teo estas farita per boligado.\n\nOni metas teon, akvon kaj aliajn ingrediencojn en la bokalon kaj ilin kuiras sur elektra forno.\n\nRedaktoro: Gao Shuyuan", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-10/11/content_78460488.htm", "title": "Feliĉaj ferioj en Nacia Sporthalo por Sketado", "published": "2022-10-11 00:00:00", "content_text": "Dum la feriado de la Nacia Tago de Ĉinio, oni sketis en la Nacia Sporthalo kaj ĝuis la feriadon.\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-10/18/content_78472837.htm", "title": "Yunnan investis 28 milionojn da usonaj dolaroj en la protektado de aziaj elefantoj", "published": "2022-10-18 00:00:00", "content_text": "En Yunnan-provinco de sudokcidenta Ĉinio troviĝas la ununura areo de sovaĝaj aziaj elefantoj en la lando. La monda nombro de aziaj elefantoj malkreskas, sed ilia nombro en Ĉinio kreskas de 180 al pli ol 300 dum la pasintaj 40 jaroj.\n\nLa 2-an de februaro 2021, la centro pri kuracado, zorgado kaj reproduktado de aziaj elefantoj celebris la unuan naskiĝtagon de la elefanto Xiaojiu, la naŭa elefanto naskita post natura gravediĝo en la centro. (Foto de Renmin)\n\nEn 2008 estis fondita la Centro pri Kuracado, Reproduktado kaj Zorgado de Aziaj Elefantoj en Xishuangbanna-a Taj-a Aŭtonoma Subprovinco. En la pasintaj jaroj, la centro jam sukcese savis pli ol 20 sovaĝajn elefantojn. Laborantoj en la centro vizitas lokajn lernejojn kaj vilaĝojn por veki la konscion de lokanoj pri protektado de elefantoj.\n\nLa 22-an de februaro 2021, homoj bredis aziajn elefantojn en Xishuangbanna, Yunnan-provinco, sudokcidenta Ĉinio.\n\nĜis nun Xishuangbanna rezervas pli ol 533 hektarojn da tero por garantii la manĝadon de elefantoj.\n\nEkde 2021, Yunnan-provinco investis preskaŭ 28 milionojn da usonaj dolaroj por protekti elefantojn kaj iliajn loĝlokojn. En julio 2021 la Nacia Forstuma Buroo de Ĉinio kaj la registaro de Yunnan-provinco kune proponis la starigon de la Ŝtata Parko de Aziaj Elefantoj por protekti tropikan arbaron kaj redukti konflikton inter lokanoj kaj elefantoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/18/content_78473039.htm", "title": "Forpasis nura bredata palasa virkato en Ĉinio", "published": "2022-10-18 00:00:00", "content_text": "La 10-an de oktobro, forpasis la nura hombredata palasa virkato en Ĉinio, Sunsimiao, en la aĝo de sep jaroj kaj duono, pro glutŝtopiĝo de kokaĵo, laŭ nekrologo de Xining-a Sovaĝbesta Zoologia Ĝardeno.\n\nLaŭ informo, Sunsimiao, naskita en 2015, estis savita en tiu jaro de la Qinghai-a Centro pri Savado, Kuracado kaj Bredado de Sovaĝaj Bestoj. Poste, ĝi estis bredata de laborantoj kaj elkreskis en la ĝardeno.\n\nEn 2021, Sunsimiao kaj Sunshangxiang, ina palasa kato savita de la centro en 2019, havis filinon nomatan Sundaniang, la unua hombredata palasa kato vivanta en Ĉinio.\n\nOni diris, ke kvankam ĝi neniam ĝuis liberan vivon en la altebenaĵo, tamen, kiel retfamulo ĝi multe kontribuis al diskonigo pri sia specio, altirinte atenton kaj zorgadon de homoj pri la specio. Krome, ĝi multe kontribuis por hombredado de palasa kato.\n\nPalasa kato estas malalta, same granda kiel kato, kaj pezas inter 2 kaj 3 kilogramoj. Ĝi vivas en dezertoj, herbejoj kaj regionoj de Gobio. Ĝi povas adaptiĝi al malvarmaj kaj dezertaj medioj, kaj ofte troviĝas sole en rokfendetoj. Ĝi estas nokta besto, kun altnivela aŭdvida kapablo, kaj povas rapide kaŝi sin en provizoraj tertruoj, kiam venas danĝero. La longaj haroj kaj lanugoj sur la abdomeno bone konservas varmon, kio helpas ĝin kuŝi sur frosta tero aŭ neĝo dum longa tempo, atendante ĉasadaĵon.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/19/content_78474885.htm", "title": "Anoncitaj premiitoj de fotarta konkurso Naturkonservado", "published": "2022-10-19 00:00:00", "content_text": "La rezulto de la fotarta konkurso de la neregistara organizo Naturkonservado (The Nature Conservancy) en 2022 estas anoncita. La ĉijara konkurso havis plej grandan tutmondan partoprenon en sia historio, kun partopreno de fotistoj el 196 landoj kaj regionoj en ses malsamaj kategorioj kaj pli ol 100 mil partoprenantaj fotoj. Jen sube kelkaj el la premiitaj fotoj.\n\nLa ĉina fotisto Li Ping gajnis la ĉefan premion per foto farita per flugroboto en Xizang de Ĉinio. Li tranoktis en parkejo ĉe dezerta aŭtovojo por fari la foton okaze de sunleviĝo.\n\nLa itala fotisto Ivan Pedretti estis premiita en la kategorio naturo pro la supra foto farita dum la vintro en Stokksnes, plaĝo kun nigra sablo antaŭ neĝkovrita monto en Vestrahorn, Islando.\n\nLa brazilano Giovani Cordioli gajnis honoran premion en la kategorio homoj kaj naturo, pro foto farita en la plaĝo en Varadero, Kubo.\n\nLa salejo Las Coronadas en Yucatán, Meksiko, fotita de Nick Leopold Sordo, estis premiita en la kategorio akvo. Tiuj rozkoloraj lagoj estas inter la ĉefaj salejoj de la lando.\n\nRaportis: Rafael Henrique Zerbetto\n\nFonto: G1\n\nFotoj: TNC Photo Contest\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/20/content_78476270.htm", "title": "Ĉinio aktive kaj stabile antaŭenpuŝos karbonan pint-ellasadon kaj neŭtraligon", "published": "2022-10-20 00:00:00", "content_text": "La 16an de oktobro en la inaŭguro de la 20a Tutlanda Kongreso de la Komunista Partio de Ĉinio (KPĈ) en la Granda Popola Halo de Pekino, Xi Jinping diris en sia raporto al la kongreso, ke Ĉinio aktive kaj stabile atingos pint-ellasadon de karbona dioksido kaj neŭtraligon de ellasita karbono, surbaze de siaj avantaĝoj en energi-resursoj, kaj la lando profundigos energi-revolucion, plifortigos puran kaj altefikan utiligon de karbono, rapidigos reguligon de nova energi-sistemo kaj aktive respondos klimatŝanĝiĝon.\n\n(el ĈRI)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-10/21/content_78479326.htm", "title": "Esperanto-Muzeo de Ĉinio lanĉis du librojn", "published": "2022-10-21 00:00:00", "content_text": "La 18an de oktobro, organizita de Zaozhuang-Universitato kaj Shandong-a Esperanto-Klubo, en la Esperanto-muzeo de Ĉinio okazis librolanĉo pri du novaj libroj, kiuj estas\n\nZhuangzi\n\nkaj\n\nLa Lumo de Espero\n\n.\n\nLa libro\n\nZhuangzi\n\nestas filozofia klasikaĵo de antikva Ĉinio, kiu disvolvis la taoismon de Laozi.\n\nĜ\n\ni estas esperantigita de s-ro Sasaki Teruhiro, profesoro de Zaozhuang-Universitato.\n\nLa Lumo de Espero\n\nestas memor-artikolaro pri 10-jara jubileo de Shandong-a Esperanto-Klubo.\n\nGvidis la librolanĉon vicprofesoro Wu Juan, kiu estas la respondeculino de Esperanto-fako de la universitato. S-ro Sun Minxiao (Semio) rakontis pri la redaktado de la du libroj. Du instruistoj kaj du studentoj faris paroladojn pri la libroj. 31 studentoj kaj instruistoj ĉeestis en la evento.\n\nVerkis Sun Mingxiao\n\nRedaktis Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-10/31/content_78494585.htm", "title": "Potala-palaco en aŭtuno", "published": "2022-10-31 00:00:00", "content_text": "Estas malfrua aŭtuno, kaj Potala-palaco en Lasao, Xizang, Ĉinio, aspektas bela.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-11/01/content_78496164.htm", "title": "Krizantemaj floroj rikoltitaj en Hunan, Ĉinio", "published": "2022-11-01 00:00:00", "content_text": "Oktobre oni komencis rikolti krizantemajn florojn en Hengyang-urbo de Henan-provinco, Ĉinio. Vilaĝanoj kaptas la bonŝancon de serenaj tagoj por preni la florojn kaj fari ilin teo aŭ tizano. La loka registaro vidis la lokan avantaĝon alportitan de arbaro sur alta monto kaj disvastigis plantadon de krizantemo, kio unuigas la industriojn de agrikulturo kaj turismo. Tiel realiĝis reprosperigo de vilaĝoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-11/01/content_78496170.htm", "title": "Bela Ergun-marĉejo de Interna Mongolio, Ĉinio", "published": "2022-11-01 00:00:00", "content_text": "En 1 563.1 mil hektaroj da Ergun-marĉejo de la Interna Mongolio de Ĉinio troviĝas riveraj marĉoj, vadaj marĉoj kaj arbedoj, kaj klara rivero serpentas tra la regiono. Ĉi tie la pejzaĝoj ŝanĝiĝas laǔ sezonoj kaj prezentiĝas vigla viveco.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-11/08/content_78507160.htm", "title": "Ĉinio akcelos altkvalitan disvolvon de konservado de malsekejo", "published": "2022-11-08 00:00:00", "content_text": "Posttagmeze de la 5a de novembro per videoligo ĉina prezidanto Xi Jinping ĉeestis la malfermon de la 14-a Kunveno de la Konferenco de la Kontraktantaj Partioj de la Ramsar-Konvencio pri Malsekejo en ĉina urbo Wuhan kaj donis paroladon titolitan \"ŝati malsekejon, prizorgi estontecon kaj progresigi mondan agadon pri konservado de malsekejo\".\n\nXi montris, ke Ĉinio ellaboris lastatempe planon pri aranĝo de naciaj parkoj. Laŭ la plano, Ĉinio starigos nombron da naciaj parkoj, kaj ili okupos preskaŭ 10% de la landa areo. Xi diris, ke 11 milionoj da hektaroj da malsekejo estas inkludotaj en la sistemo de naciaj parkoj.\n\nRedaktoro: Liu Zijia\n\n(el ĈRI)\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-11/09/content_78510031.htm", "title": "Kune ĝuu la malsekejojn en Ĉinio!", "published": "2022-11-09 00:00:00", "content_text": "La 5-an de novembro malfermiĝis la 14-a Kunveno de la Konferenco de la Kontraktantaj Partioj de la Ramsar-Konvencio pri Malsekejo en la ĉina urbo Wuhan kaj la svisa urbo Ĝenevo. Tio estas la unua fojo por Ĉinio okazigi la kunvenon. En la kunvena periodo, la sekretariejo donis diplomojn al la dua aro da \"internaciaj malsekejaj urboj\". En la listo estas la ĉinaj urboj Hefei, Jining, Liangping (sub Chongqing), Nanchang, Panjin, Wuhan kaj Yancheng. Inter la 43 mondaj internaciaj malsekejaj urboj estas 13 ĉinaj urboj, kaj Ĉinio posedas la plej multajn internaciajn malsekejajn urbojn!\n\nMalsekejo Shibalianwei de Hefei\n\nNacia parko de Weishanhu-malsekejo, Jining\n\nMikrovidindejo en la malsekejo ĉe Shuanggui-lago, Liangping-distrikto, Chongqing\n\nBlankaj gruoj en la malsekejo de Nanchang\n\nMalsekejo en Liaohe-delto, Panjin\n\nSurakva arbaro de la malsekeja parko Zhangduhu, Wuhan\n\nNacia naturrezervejo por elafuroj de Yancheng\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-11/09/content_78510563.htm", "title": "Ruĝa luno renkontis Uranon", "published": "2022-11-09 00:00:00", "content_text": "La 8an de novembro okazis luna eklipso. En plejparto de Ĉinio, homoj povis vidi la ruĝan lunon. En plena eklipso luno kaŝis Uranon, unu el la ok planedoj de la sunsistemo.\n\nLuna eklipso fotita en Pekino\n\nLuna eklipso fotita en Lasao\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-11/09/content_78510564.htm", "title": "La 4-a Esperanto-forumo inter Seulo kaj Ŝanhajo okazis hibride", "published": "2022-11-09 00:00:00", "content_text": "En la 5a de novembro,\n\nla 4-a Esperanto-forumo inter Seulo kaj Ŝanhajo okazis hibride sub la temo \"transporto kaj turismo\", organizita de la seula filio de la Korea Esperanto-Asocio (KEA) kaj la Ŝanhaja Esperanto-Asocio (ŜEA). La forumo okazis kun la 10-a Azia-Oceania Kongreso de Esperanto en Busan, Sud-Koreio, kaj ŝanhajaj esperantistoj ĉeestis per Zoom aŭ Tencent-kunvenejo rete. Tiu forumo okazis en Ŝanhajo decembre 2019, kaj poste laŭvice okazas inter la du urboj.\n\nEn la forumo SHI Linjuan (Juana), ZHANG Xuelei, TANG Yong, ZHANG Han de ŜEA kaj\n\nCHOI Sukhee (Matena), LEE Junghee (Hela) kaj BAK Giwan (Amondo) de KEA respektive faris prelegojn kun la temoj\n\n\"unutaga sperto de ŝanhaja transportado\", \"konciza historio de ĉina fervoja transportado\", \"transport-ŝanĝiĝoj de insulo Chongming\", \"kiel akiri elektron kiam oni perdas ĉiujn ligilojn al elektrofonto sur vojo de turismo\", \"Hwaseong-fortikaĵo\", \"vojaĝo per diversaj veturiloj en Sud-Koreio\" kaj \"20 jarojn 270 000 km en Ĉinio\". Ili prezentis kaj diskutis pri t\n\nransporto kaj turismo de ambaŭ landoj.\n\nĈirkaŭ 160 homoj partoprenis en la forumo, inkluzive de 95 en la urbo Busan kaj 60 rete. Ili estis esperantistoj el Ĉinio, Sud-Koreio, Japanio, Nepalo kaj Kanado.\n\nVerkis Shen Xiaoxi\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2022-11/11/content_78513684.htm", "title": "Altteknologiaj eksponaĵoj en la 5-a ĈIIE", "published": "2022-11-11 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-11/14/content_78518386.htm", "title": "Pekina Blank-pagoda Kultura Semajno", "published": "2022-11-14 00:00:00", "content_text": "La Pekina Blank-pagoda Kultura Semajno markis la tagon de Nepalo en la 13-a de novembro. La evento celas antaŭenigi gravecon de la ĉina kaj nepala kultura heredaĵo. Per akademiaj interŝanĝoj, kulturaj foiroj kaj publika interagado, la evento prezentas la unikajn histori-kulturajn rimedojn de la Blank-pagoda Templo, kio samtempe ludas la rolojn de amika interŝanĝo inter la du landoj.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-11/15/content_78520343.htm", "title": "ĈIIE en okuloj de eksponantoj", "published": "2022-11-15 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-11/16/content_78522456.htm", "title": "Belegaj olepaperaj ombreloj en Nankino", "published": "2022-11-16 00:00:00", "content_text": "La 10-an de novembro, vizitantoj miris pri tiu ĉi arta verko instalita en la urbo Nankino de Jiangsu-provinco en Ĉinio. Ĝi estas farita de pli ol 5 000 olepaperaj ombreloj, kaj la ombrelo estas fama nemateria kultura heredaĵo de Ĉinio. Estas tiom da ombreloj, ke estas malfacile nombri tiom da koloroj kaj ŝablonoj!\n\nRedaktis: Rafael Henrique Zerbetto\n\nFonto: Trending in China\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-11/22/content_78531391.htm", "title": "Okazis la aktivado \"tutmonda legado\" de ILEI por la Tago de Esperanta Libro", "published": "2022-11-22 00:00:00", "content_text": "Por celebri la Zamenhofan Feston, kiu estas ankaŭ tradicie la Tago de la Esperanta Libro, la Internacia Ligo de Esperantistaj Instruistoj (ILEI) proponas simbolan tutmondan legadon, donante la elekton inter du malsamaj, sed same gravaj kaj signifoplenaj verkoj.\n\nLa unua estas la sprita klasika poemaro La Stranga Butiko, verkita origine en Esperanto de Raymond Schwartz kaj eldonita en Parizo \"dum decembro de l' krizjaro 1931\". Ĝi certe amuze ridetigos nin dum tiu ĉi malfacila tempo kaj esperigos nin pri pli bela estonto.\n\nLa dua estas la novelo Antimilitisto (1934), verkita origine en la ĉina de Lusin (Lu Xun), unu el la majstroj de moderna ĉina literaturo kaj fervora esperantisto. Li interalie tradukis en la ĉinan la verkojn de la blinda poeto Vasilj' Eroŝenko. Tiu ĉi novelo, inspirita de la homama kaj pacema penso de la ĉina filozofo Mozio, certe multe pensigos nin.\n\nLa verkojn kaj ties enkondukojn (el vikipedio por Schwartz kaj el ĉina samideano por Lusin) oni povos libere elŝuti el la retejo de ILEI (www.ilei.info).\n\nLa tekstoj kaj enkondukoj estas libere elŝuteblaj el tiu ĉi ligilo:\n\nhttps://www.ilei.info/novajxoj/Tago-de-la-Esperanta-Libro.pdf\n\nRedaktoro: Sheng Min\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-11/22/content_78531842.htm", "title": "Atelieroj pri nemateriaj kulturaj heredaĵoj en Guizhou liveras al lokanoj laboroportunojn", "published": "2022-11-22 00:00:00", "content_text": "Vilaĝano kontrolas batikaĵon en batik-ateliero en Kala-vilaĝo de Longquan-urbeto de Guizhou-provinco, sudokcidenta Ĉinio. (Fotita en la 16-a de novembro)\n\nVilaĝanoj faras batikaĵojn en batik-ateliero en Kala-vilaĝo en Longquan-urbeto de Guizhou-provinco, sudokcidenta Ĉinio. (Fotita de Yang Wenbin el Xinhua-a Novaĵagentejo la 16-an de novembro)\n\nBatiko estas tradicia ĉina popola arto, kio kombinas pentradon kaj tinkturadon. Ĝia ĉefa tekniko estas pentri desegnon sur blanka ŝtofo per speciala tranĉilo trempinta vakso.\n\nFoto pri Kala-vilaĝo, farita de flugroboto en Danzhai-gubernio, Guizhou-provinco, sudokcidenta Ĉinio (Fotita en la 16-a de novembro)\n\nMetiistinoj faras bambuajn kaĝojn en Kala-vilaĝo, Guizhou-provinco, sudokcidenta Ĉinio.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-11/22/content_78531861.htm", "title": "La 40-a Komuna Seminario okazos interrete en decembro", "published": "2022-11-22 00:00:00", "content_text": "La 40-a Komuna Seminario inter ĉina, japana, korea kaj vjetnama junularoj (KS) okazos interrete en la 21-a kaj la 22-a de decembro 2022. La temo estas \"Azia Komunumo en Junula Vidpunkto\". KS 2022 estas organizata de la Ĉina Junulara Esperanto-Asocio (junulara sekcio de Ĉina Esperanto-Ligo) kaj Zaozhuang-Universitato.\n\nLa retpaĝo kaj aliĝilo de KS 2022 estas ĉe chinaesperantoligo.com.cn/ks2022/\n\nLa aliĝo estas senpaga.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-11/22/content_78531869.htm", "title": "Foto-konkurso de KS 2022 atendas vian kontribuon!", "published": "2022-11-22 00:00:00", "content_text": "En la 21a kaj 22a de decembro 2022 okazos interrete la 40-a Komuna Seminario (KS). Ĉi-jare KS estas organizata de la Ĉina Junulara Esperanto-Asocio (junulara sekcio de Ĉina Esperanto-Ligo) kaj Zaozhuang-Universitato.\n\nDum KS 2022 okazos\n\nfoto-konkurso\n\nkun la temo\n\nMia Rakonto pri Ĉinio\n\n. Ni bonvenigas ĉiujn kontribuojn!\n\nVi povas sendi:\n\n- Fotojn pri via vojaĝo/studo/laboro en Ĉinio\n\n- Fotojn pri via amikeco rilate al Ĉinio\n\n- Fotojn pri elemento aŭ via inspiro rilate al Ĉinio\n\nVi povas kontribui maksimume 3 fotojn.\n\nSendu fotojn kun klarigo aŭ rakonto pri la foto en Esperanto, maksimume 300 vortoj.\n\nSendu la materialon al\n\nredaktoro_de_chel@163.com\n\nLa limdato por sendi viajn fotojn estas\n\nla 10-a de decembro 2022\n\n.\n\nĈiuj rajtas kandidatiĝi, sendepende de aĝo, lando aŭ partopreneco de KS.\n\nNi preparas donacojn por premiitoj de la konkurso:\n\nLa unua premio (1 homo): €200 + libroj\n\nLa dua premio (2 homoj): €100 + libroj\n\nLa tria premio (5 homoj): €50 + libroj\n\nKelkaj memorpremioj: libroj\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-11/25/content_78537312.htm", "title": "\"Verda rakonto\" de Hanfeng-lago en Chongqing", "published": "2022-11-25 00:00:00", "content_text": "Kaizhou-distrikto de Chongqing, urbego en sudokcidenta Ĉinio, estas la administra unuo kun plej vasta ĉerivera areo de la Tri Gorĝoj. La mempuriga kaj dilua kapablo de la akvareo en tiu ĉi loko ne estas bona. Sen prizorgo, la loko fariĝus marĉo plena de moskitoj kaj rubaĵoj. Pro tio, la kaizhou-a registaro konstruis akvonivel-reguligan baraĵon, kiu ekfunkciis en 2012. Tial, malgraŭ la altiĝo kaj malaltiĝo de akvonivelo ekster la digo, en la distrikto ĝi restas stabila, kaj tiel formiĝis lago kun la areo de ĉirkaŭ 15 kvadrataj kilometroj -- Hanfeng-lago.\n\nDanke al la apero de Hanfeng-lago, la ĉerivera areo malvastiĝis. Tamen, plejofte la akvokorpo restas senflueca, la koncentrita elfluo de urbaj malpurigaĵoj alportis grandajn defiojn al la medio de Hanfeng-lago.\n\nPor eviti, ke la lago fariĝu malbonodora akvujo, la distrikto efektivigis ekomedian programon pri birdŝirmiga arbaro, malsekejo, vado kaj similaj, la programo ankaŭ ampleksas la funkciojn de akvopurigado, pejzaĝbeligo, konservado de akvo kaj grundo kaj plibonigo de biodiverseco. Danke al la programo, miloj da migrantaj birdoj ekhavis ŝirmejon por ripozi kaj manĝi. Nun, pli ol 20 specioj de anseroj kaj anasoj estis trovitaj en la malsekejo, kaj dum la pintsezono ilia populacio superas 10 000.\n\nHanfeng-lago plibonigis la vivmedion kaj la kvaliton de la urbo kaj prosperigis la ekonomion. Pro tiaj avantaĝoj, Hanfeng-lago sukcese establis turisman feriejon kaj estigis pli ol 10 kulturajn kaj turismajn projektojn, kiel la laga akvoluda klubo. Laŭ statistiko, en 2021 la turismejo de la lago ricevis 12.42 milionojn da vizitoj kaj akiris turisman enspezon je 7.77 miliardoj da juanoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-11/29/content_78543139.htm", "title": "Haikou, urbo de malsekejo", "published": "2022-11-29 00:00:00", "content_text": "En 2018, la urbo Haikou de la provinco Hainan estis aprobita en la nomlisto de la unua aro da internaciaj malsekejaj urboj. La urbo aktive direktas siajn urbanojn partopreni en la protektado de malsekejoj per daŭraj diskonigoj pri volontulado, por konsciigi ilin pri la graveco de mediprotektado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-12/01/content_78546945.htm", "title": "Kato, Granda Muro kaj kurado", "published": "2022-12-01 00:00:00", "content_text": "La 17-an de septembro Fan Longzhi komencis kuradon ĉe shanhai-pasejo de la Granda Muro de Hebei-provinco, norda Ĉinio. Li kaj lia 6-monata kato Xiaoyao, ekkuris laŭ la Granda Muro, de Hebei al Shaanxi, nordokcidenta Ĉinio. Li diris: \"Por mi, la Granda Muro estas ne nur antikva konstruaĵo, sed ankaŭ vivanta mondo.\"\n\nKurado laŭlonge de Granda Muro\n\nFan Longzhi aĝas 50 karojn. Li diplomiĝis el la fako pri antikvaj dokumentoj de la Pekina Universitato pri Instruado, sekve li laboris\n\nkiel ĵurnalisto pri\n\nsporto. Pro tio, li ekamis fari subĉielajn sportojn. Li estis membro de shanyue-urĝsava taĉmento sub la urĝsava centro de la Ministerio pri Civilaj Aferoj de Ĉinio kaj partoprenis en savado post la tertremo en Wenchuan.\n\nLi ŝatas kuradon kaj komencis maratonon en 1999. Ĉi-jare pro la epidemio, li longtempe ne partoprenis maratonon. Inspiro saltis en lia kapo kaj tuj aperis la plano kuri de shanhai-pasejo al yumen-pasejo de la Granda Muro en 100 tagoj. Lia helpanto stiras aŭton por certigi la bonfarton de li kaj lia kato.\n\nKato kuras\n\nFan Longzhi tiom ŝatas katojn, ke li bredas kvar en sia hejmo. Xiaoyao estas novadoptita de li en majo. \"Xiaoyao ne havas sperton kunvivi kun aliaj katoj kaj ĉiam batalis kun la aliaj, do mi devas porti ĝin kun mi. Cetere, ĝi povas trankviligi min dum la 3 000-kilometra kurado\", diris Fan.\n\nFan ankaŭ volas, ke Xiaoyao estu vojaĝema kato, \"ĉar ĝi estas tre juna, laŭ mi, juna kato estas scivolema kaj malferma al la ekstera mondo\". Tre rapide Xiaoyao alkutimiĝis al la nuna vivo, \"komence ĝi estis nervostreĉa, sed nun ĝi povas vivi komforte en ajna loko\".\n\nSub la Granda Muro\n\nLa Granda Muro serpentas laŭ montaroj, homoj ne povas kuri sur ĝi. La reala itinero de Fan Longzhi obeas al la vojoj apud la murego, foje li eĉ devas fari ĉirkaŭiron. Pro tio, la preciza distanco de lia kurado atingos 3 500 ĝis 4 000 kilometrojn. La 17-an de septembro li ekkuris de shanhai-pasejo kaj plenumis 33-kilometran kuradon en 6 horoj. Kaj ĉiutage li regas sian kuradon en malpli ol 40 kilometroj laŭ la ordinara rapideco.\n\nDum la kurado, li faras vivelsendojn, fotas aŭ filmas. Kiam li preteriras iun vidindan lokon, li certe ĝin vizitas. Foje li devas ripozi. Fan Longzhi amas kuri sur la flava tero de Shaanxi, ĉar la tero entenas la antikvan genon de la nacio, kvazaŭ ĝi ne ŝanĝiĝis dum jarmiloj.\n\nKurante sub la Granda Muro, li vidas, ke estas homoj, kiuj konsistigas la veran Granda Muron. \"Iujn lokojn mi neniam estus atinginta sen mia kurado.\" Kaj la allogeco de la kurado estas esplorado pri historio kaj rakontoj pri la Granda Muro kaj renkontiĝoj kun interesaj homoj.\n\nRedajtoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/01/content_78546963.htm", "title": "Henan: malsekejo de Flava Rivero", "published": "2022-12-01 00:00:00", "content_text": "En vintra komenco pitoreskas la malsekejo de ŝtatnivela naturkonservejo ĉe Jiyuan-parto de la Flava Rivero en Henan-provinco, Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2022-12/08/content_78557362.htm", "title": "Harbino havas neĝulon altan je 18 metroj!", "published": "2022-12-08 00:00:00", "content_text": "Lastatempe, estis inaŭgurita giganta neĝhomo en la urbo Harbino ĉe la bordo de la rivero Songhua. Tiu ĉi granda neĝulo kun aminda aspekto estas longa je 13 metroj, larĝa je 10 metroj kaj alta je 18 metroj. Por ĝia konstruado, estis necesaj ĉirkaŭ 2 000 kubmetroj da neĝo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/12/content_85008771.htm", "title": "Ekfunkciis transmargolfa pontego en Hongkongo", "published": "2022-12-12 00:00:00", "content_text": "La 11-an de decembro ekfunkciis la transmargolfa pontego Tseung Kwan O en Hongkongo de Ĉinio. Ĝi estis konstruita de ĉina kompanio. La pontego larĝas35.8 metrojn kaj spanas 200 metrojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/14/content_85012548.htm", "title": "Ĉinio lanĉas seriojn da politikoj por helpi kompaniojn", "published": "2022-12-14 00:00:00", "content_text": "Ekde la komenco de 2022, multaj lokoj en Ĉinio efektivigas seriojn da rimedoj por helpi kompaniojn redukti premojn sub la pandemio.\n\nInter la politikoj lanĉitaj de Pekino ekde majo, estas politiko, laǔ kiu kompanioj en la kampoj de restoracioj, podetala vendado, turismo, transporto, inkluzive de civila aviado, aǔtovojo kaj fervojo, povas prokrasti la pagon de socia asekuro.\n\nLastatempe, Yanshan-a Petrolkemia Kompanio de SINOPEC ricevis repagon de aldonvalora imposto. Wang He, direktoro pri imposto de la kompanio, diris: \"Ni faris la peton pri repago kaj ricevis la repagon ene de tri tagoj.\" Tiuj repagoj multe helpas la kompanion pagi la koston pri elektro kaj hejtado por siaj 30 filioj.\n\nLa shandong-a branĉo de la germana kompanio Claas pri fabrikado de agrikultura maŝino kun investo de pli ol 1.6 miliardoj da juanoj (220 milionoj da usonaj dolaroj) ricevis repagon el aldonvalora imposto je 121 milionoj da juanoj (17.3 milionoj da usonaj dolaroj) pro subteno de fako pri financo kaj imposto. La kompanio planas per la mono pliigi produktokapablon kaj fari esploradon.\n\nLaǔ fakuloj, ĝis la fino de 2022, la sumo de redukto kaj prokrasto de impostoj superos 4 duilionojn da juanoj (570 miliardoj da usonaj dolaroj). Ĉi-rilataj politikoj helpas kompaniojn pasigi la malfacilan tempon kaj aldonas fidon al kompanioj por helpi ilin adapti la situacion.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2022-12/14/content_85012559.htm", "title": "Zhejiang-a Esperanto-Asocio kunvenis", "published": "2022-12-14 00:00:00", "content_text": "Matene de la 13-a de decembro, Zhejiang-a Esperanto-Asocio okazigis kunvenon en Hangzhou, ĉefurbo de la provinco Zhejiang. La kunveno funkciis paralele, fizike kaj virtuale. Pli ol dudek membroj de la asocio partoprenis en la renkonti\n\nĝo\n\n.\n\nQiu Xirong, prezidanto de la asocio, faris paroladon pri la atingoj akiritaj de la asocio dum\n\nla kurana jaro\n\nkaj ankaŭ pri la taskoj plenumindaj en la tuj venonta jaro. Li emfazis, ke la asocio povos ludi gravan rolon precipe dum la Azia Sport-kunveno venontjare okazonta en la urbo Hangzhou. Por pli vaste disvastigi Esperanton, la arta grupo de la ascio multe aktivis en diversaj urboj de la provinco kaj multe gajnis aplaŭdojn. Post du tagoj venos la 163-a datreveno de la naskiĝo de Zamenhof, la kunveno okazis ankaŭ por celebri la feston, ĉar la 15-a de decembro estas\n\nunu el la gravaj tagoj\n\npor ĉiuj esperantistoj tra la tuta mondo.\n\nDum la lasta parto de la kunveno la partoprenantoj kune lernis la paroladon de la ĉina prezidanto Xi Jinping, faritan en la 20-a Tutlanda Kongreso de la Komunista Partio de Ĉinio.\n\nRaportita de Qiu Xirong\n\nTradukita de Xu Jinming\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-12/16/content_85015497.htm", "title": "Renkontiĝo en Berno okaze de Zamenhof-tago", "published": "2022-12-16 00:00:00", "content_text": "Je la 11-a horo de la 11a de decembro en bela salono de la Restoracio Vapiano (okcidente de la ĉefstacidomo de Berno), lokaj gastoj de Berna Esperanto-Klubo kaj sinjorino Mirejo Grosjean kunvokis estraron de la Svisa Esperanto-Societo. Entute 13 esperantistoj solenis pro la Zamenhof-tago.\n\nkunveno en la salono de la Restoracio Vapiano\n\nUnue, sinjoro Ueli Haenni rakontis la historion de la Berna Esperanto-Klubo.\n\nHistorio de Berna Esperanto-Klubo\n\nOkazis trifoje UK en la urbo Berno. En somero 1913, okazis la 9-a Universala Kongreso de Esperanto en la berna konstruaĵo CASINO. D-ro L. L. Zamenhof partoprenis en la kongreso. Okazis multaj fak-kunsidoj. Antaŭ la svisa federacia palaco oni kantis la svisan nacian himnon tradukitan al Esperanto. En teatra vespero sursceniĝis \"la Patreco\" de sinjorino Mathilde Wolf kaj \"Ginevra\" de sinjoro Edmond Privat.\n\nOkazis muzika kaj oratora vesperoj sub la prezido de Jean Wenger, granda koncerto, kongresa balo, kaj ankaŭ festo sur la monto Gurten. Okazis tri diservoj por protestantoj, katolikoj kaj hebreoj. La tuttaga ekskurso okazis en supra montaro de Berno.\n\nantaŭ kongresejo de trifojaj UK-oj\n\nAnkaŭ en 1939 kaj 1947 samloke okazis UK-oj.\n\nD-ro Zamenhof, mi volas diri al vi\n\nPoste ĉiuj partoprenantoj sin prezentis pri Esperanto en sia vivo.\n\nbabilantaj partoprenantoj en kongresejo\n\nSinjorino Kische lernas Esperanton per interreto. La ĉi-foja renkontiĝo estis ŝia unuafoja vidalvida parolo. La interbabila etoso kortuŝis ŝin.\n\nSinjoro Dieter Rooke enkondukis la Esperanto-aktivadojn, en kiuj li partoprenis:\n\nEn 2022 kolektiĝis plurfoje Ueli Haenni, Liu Jun, Dieter Rooke, Adrian Tanner kaj Paul Frank en lia loĝejo en Kramgasse, Berno. Unufoje la kunveno okazis en la domo de Liu Jun en Faulensee, kun ĉina bufedo. Lastafoje ni renkontiĝis en Ostermundigen en la loĝejo de Adrian.\n\nDufoje la svisa Esperanto-ĥoro ekzercis en Berno sub gvido de Elisabeth de Mestral kaj Verena Chaves-Walder.\n\nLa svisa Esperanto-ĥoro faris koncerton en Le Brenets maje, kun partopreno de Jun, Ueli kaj mi.\n\nDum ĝenerala asembleo de SES en Koiro 2022, sinjorino Liu Jun anoncis la refondiĝon de Esperanto-Klubo Berno.\n\nEn UK de Montrealo mi prelegis pri IKEK komunistoj kaj gvidis kunvenon de parkera kantado de nia himno -- la Espero.\n\nMi estis filme intervjuata de teamo Esku pri Esperanto-kulturo.\n\nEn septembro mi partoprenis la kant-festivalon por paco en Tolosa, Euskio. La internacian ĥoron gvidis Zdravka Bojcheva.\n\nLa ĥoro en Berno \"Linksdrall\" ekzercis E-version de la eŭropa himno Broccatelli.\n\nE-NKL estas lego-rondo en Ĉinio, mi regule kontribuas voĉlegante librojn.\n\nMi verkis artikolojn por Sennaciulo recenzon pri romano de M. Bronshtejn: Mi stelojn jungis al revado.\n\nPlurfoje mi helpis la bibliotekon de CDELI - en kelo kun movŝrankaro necesis katalogi librojn. En CDELI mi ankaŭ partoprenis studsabaton kaj en novembro Jun kaj mi ĉeestis la adiaŭan ceremonion omaĝe al sinjoro Claude Gacond.\n\nDum virtuala nova epoko mi vigle partoprenis en VK de 2020, 2021, 2022 kaj SAT-kongresoj.\n\nVizito de la iama UK-kongresejo en Berno\n\nla Salono Zamenhof kiu estas kongresejo de UK en 1913, 1939, 1947\n\nPosttagmeze ni grupe promenis al Casino Berno, kaj ankaŭ d-ro Zamenhof iam vizitis la publikan salonon. Ni sekvis liajn spuron kaj spiriton kaj babilante ĝuis nian lingvo-etoson.\n\nRaporto kaj fotoj de Liu Jun\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2022-12/22/content_85022803.htm", "title": "Acerfolioj ĉe la kanaloj de Suzhou", "published": "2022-12-22 00:00:00", "content_text": "Fajrokoloraj acerfolioj perfekte miksiĝas kun la antikva pejzaĝo de la kanaloj de Suzhou en Jiangsu-provinco de orienta Ĉinio, kreante mirindajn scenojn, kiuj altiras multajn vizitantojn por promeni kaj ĝui tiun unikan belecon.\n\nRedaktis: Rafael Henrique Zerbetto\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/26/content_85027286.htm", "title": "Lanterna spektaklo en Changzhou", "published": "2022-12-26 00:00:00", "content_text": "Brilega lanterna spektaklo okazas en la Dinosaŭra Parko en Changzhou de la provinco Jiangsu, orienta Ĉinio. La spektaklo mirigas vizitantojn kaj altiras multajn turistojn al la loko.\n\nRedaktis: Rafael Henrique Zerbetto\n\nFonto: Popola Tagĵurnalo\n\nĈina Fokuso / China Focus - Esperanto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/27/content_85028581.htm", "title": "Yulong-neĝmonto en Yunnan", "published": "2022-12-27 00:00:00", "content_text": "La belega pitoreskejo ĉe Yulong-neĝmonto en la provinco Yunnan de sudokcidenta Ĉinio allogas multajn vizitantojn. Ĉu vi ŝatus viziti ĝin?\n\nRedaktis: Rafael Henrique Zerbetto\n\nFonto: Popola Tagĵurnalo\n\nĈina Fokuso / China Focus - Esperanto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2022-12/28/content_85030333.htm", "title": "Lanterna spektaklo en Ŝanhajo", "published": "2022-12-28 00:00:00", "content_text": "La tradicia lanterna spektaklo de Yuyuan-ĝardeno en Ŝanhajo okazas ĉiujare kaj allogas vizitantojn el la tuta lando, kiuj tie ĝuas la belecon de ĉinaj lanternoj. La ĉijara spektaklo fokusiĝas pri leporformaj lanternoj, anoncante la alvenontan Printempan Feston kaj la jaron de leporo. La evento daŭros ĝis la 15-a de februaro 2023.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
