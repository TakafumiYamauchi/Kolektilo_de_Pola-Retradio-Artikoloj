---
source: "El Popola Ĉinio (esperanto.china.org.cn)"
generated_at: "2025-10-31T08:56:27.437667+00:00"
generator: "retradio_lib.py"
time_range: "2019-01-02 – 2019-12-31"
---


# La bezono senti nin kune - Novjara mesaĝo de Prezidanto de UEA

**Published:** 2019-01-02

**URL:** http://esperanto.china.org.cn/2019-01/02/content_74334135.htm

**Author:** Mark Fettes, prezidanto de UEA

**Categories:** Esperantujo

Unu el miaj antaŭuloj kiel Prezidanto de UEA kutimis priskribi sin kiel “la prezidanto de ĉiuj esperantistoj.” La vortoj ŝajnas unuavide pretendemaj. Eĉ se oni enkalkulas ĉiujn aligitajn membrojn de UEA (la membrojn de la aliĝintaj landaj asocioj), sendube ili konsistigas nur iun onon de la monda esperantistaro: duonon, kvaronon, okonon, kiu scias? Preter difinaj defioj, pro la disvastiĝo de interreto la lingvo estas pli kaj pli facile lernebla kaj uzebla ekster ajna organiza kadro. Se multiĝas komencantoj kaj progresantoj, kiuj apenaŭ scias, kio estas UEA -- en kiu senco mi estas ilia prezidanto?

Kaj tamen, tamen... mi komprenas mian antaŭulon.

En la regulaj retkunsidoj de la Estraro, ĉiun duan semajnon, ni traktas amason da temoj kiuj tuŝas la vivon de Esperantujo, ne nur en la riĉaj landoj de Eŭropo kaj Norda Ameriko, sed krome kaj eĉ precipe en la “plimulta mondo” – la landoj, kie loĝas la plej granda parto de la homaro. En tiuj kunsidoj, oni ekhavas pli ĝustan komprenon de la vasteco kaj diverseco de nia tutmonda komunumo. Kaj temas ne nur pri la nunaj esperantistoj. Nia Estraro devas krome pensi pri la potencialaj esperantistoj – pri tiuj milionoj da homoj, kiuj enkore estas niaj samideanoj, eĉ se ili ankoraŭ ne trovis sian vojon al la lingvo. Ili ekzistas ĉie, en ĉiuj urboj kaj vilaĝoj de la mondo, kaj ne nur en tiuj lokoj, kiujn ni mem persone konas aŭ konsideras gravaj.

Tiu malfermiteco, tiu zorgo pri ĉiuj homoj, kies korojn tuŝis aŭ povus tuŝi la revo kaj realo de Esperanto – tio estas kerna vivneceso por asocio, kiu aŭdacas nomi sin universala. Mi estas fiera, ke UEA ekde sia fondo ludas tiun vojmontran rolon. Tiuj samaj valoroj respeguliĝas ekzemple en niaj fondaĵoj, nemalhavebla rimedo por konkrete esprimi solidarecon inter homoj pagipovaj kaj nepagipovaj, inter Nordo kaj Sudo, inter Oriento kaj Okcidento. Miloj kaj miloj da tiaj agoj de reciproka, transkultura aprezo kaj subteno fluas tra niaj kontoj ĉiujare.

Ankaŭ la nova membrosistemo de UEA enkorpigas tiujn valorojn. Ĉiu membriĝo de homo el riĉa lando subvencias la malpli kostan aliĝon de homo el malpli riĉa lando. Ĉiu membriĝo estas, do, solidara ago. Kiel ajn evoluos la organizaj kaj kulturaj formoj de la Esperanto-movado, mi estas certa, ke restos bezono de tia komuna universala asocio, en kiu ni povas senti nin kune – asocio kiu ebligas al ĉiuj homoj, per la simpla pago de kotizo, esprimi sian kredon je la nuno kaj estonteco de Esperanto.

Tial, sojle de nova jaro, mi invitas ĉiujn legantojn de ĉi tiu mesaĝo aliĝi al UEA, montrante tiel fidon al nia komuna forto. Kaj samtempe mi sendas bondezirojn ne nur al niaj aktualaj membroj, sed al ĉiuj homoj, kies vivon lumigas la lingvo de Zamenhof. Viaj zorgoj estas niaj zorgoj; viaj aspiroj estas niaj aspiroj. Kiel via Prezidanto, mi laboras kun niaj estraranoj kaj komitatanoj, niaj ĉefdelegitoj kaj komisiitoj, niaj mecenatoj kaj honoraj membroj, por kunkonstrui tian mondan asocion, kiun ni ĉiuj meritas kaj bezonas.

Mi deziras entuziasman, amikecan, kaj solidarecan jaron 2019 al ĉiuj esperantistoj!

Verkis: Mark Fettes, prezidanto de UEA

Redaktis Rafael Henrique Zerbetto

Fonto: Gazetara Komuniko de UEA

Ipernity:

El Popola Chinio

EPC El Popola Chinio

El Popola Chinio


---

# La 4-a Luminesk okazis en Königswinter de Germanio inter la 27a de decembro kaj la 3a de Januaro

**Published:** 2019-01-08

**URL:** http://esperanto.china.org.cn/2019-01/08/content_74352133.htm

**Categories:** Esperantujo

Ĉiujare kreskis la nombro de partoprenantoj pro la alloga programo. Ĉijare ili alvenis al hotelo JUFA. La 65 s-anoj venis el multaj landoj. Eĉ kelkaj UEA-estraranoj bondeziris kaj aktive kontribuis.

Partoprenantoj antaŭ la Luminesk-ejo, fone la rivero Rejno.

La eventon organizis GEA (Germana Esperanto-Asocio). La LKK konsistis el Andreas Diemel, geedzoj Brandenburg, kaj multaj kunlaborantoj.

Delegito de UEA ĉe UN, Junulo Rakoen Maertens lanĉis diskuton pri misinformado en amaskomunikiloj, li detale rakontis pri sia agado kunlabore kun neregistaraj organizoj (NRO) en Novjorko kaj dum internaciaj konferencoj. La prelegon en Luminesk li faris elegante vestita per kompleto kaj kravato. Li menciis UNESKO-kurieron kiel grava informilo en Esperanto.

Pri vizito sur japana insulo Shikoku rakontis geedzoj Kleemann. Antaŭ 100 jaroj estis sur tiu insulo militkaptitoj el Germanio. Ili amikiĝis kun la loka loĝantaro per muzika interŝanĝo. Dum koncerto oni kune ludis per japanaj kaj eŭropaj instrumentoj.

La plej konata 9-a simfonio de Beethoven sonis:  "la odo al ĝojo” poste disvastiĝis en tuta Japanio. En Eŭropo ĝi fariĝis la himno de Eŭropa Unio, esperantigita de S-ro Broccatelli.

Konkurso pri kuirado - tre ŝatata programero dum Luminesk

Dum tuttaga ekskurso la prezidanto de GEA , Ulrich Brandenburg, eksdiplomato, montris al ni la iaman ĉefurbon Bonn kaj la domon de la unua kanceliero S-ro Konrad Adenauer de FRG (Federacia Respubliko de Germanio).

Pli detale ni konatiĝis kun la historio de Germanio en aparta domo de historio pri la reunuiĝo de dividita ŝtato. La lasta eksponaĵo estis boato de rifuĝintoj el Afriko.

Ĉar en Rejnlando oni kultivadas bongustajn vinojn - ni vizitis la plej aĝan kooperativon de vinberistoj. Mi mem elektis la plej dolĉan ruĝan vinon por mia edzino.  La “gufujon” gvidis ges-roj Kleemann, ĉiuvespere post la 22-a estis alia programero.

S-ino Wera Blanke enkondukis la arton publike paroli. S-ro Dieter Rooke dialogis pri la HEL (historio de E-literaturo), kaj kun Verena Chaves gvidis la internacian ĥoron.

Vladimir Ronin el Rusio faris preskaŭ sciencan prelegon pri la historio de transsiberia fervojo, la plej longa linio en la mondo. Eblis akiri ateston de IVO (Internacia Vintra Universitato).

La geredaktoroj de la revuo

Esperanto

, s-ro Dima Ŝevĉenko kaj s-ino Anna Striganova, faris prelegojn pri kiel modas antagonisto, pri dronintaj urboj kaj fabeloj, E-eldonejo Impeto kaj ties koncizaj recenzoj.

Dum silvestro ni ĝuis abundan bufedon - okazis la tradicia polonezo, vigla dancado - kaj tosto per ŝaŭmvino. Matene je la 2-a horo ni enlitiĝis laciĝinte.

Feliĉan kaj Prosperan Jaron 2019! Ĝis revido dum venonta Luminesk!

Raportis Dieter Rooke

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Recenzo: Flugantaj Melodioj, inspiroplena bita albumo de Rafael Milhomem

**Published:** 2019-01-10

**URL:** http://esperanto.china.org.cn/2019-01/10/content_74358262.htm

**Author:** Rafael Henrique Zerbetto

**Categories:** Esperantujo

Rafael Milhomem estas muzikisto kiu ludas plurajn malsamajn muzikilojn kaj aktive sindediĉas al esperanta muziko jam de multaj jaroj. Bedaŭrinde li ankoraŭ ne havis multajn oportunojn ludi sian muzikon en grandaj eventoj en Esperantujo, kaj pro tio li ankoraŭ ne estas tre konata ekster Brazilo. Talenton li certe havas: li estas unu el la fondintoj de la potencmetala bando BaRok-projekto, kaj dum la lastaj jaroj partoprenis, per belaj kanzonoj, en kelkaj artaj konkursoj en Esperantujo, inter ili Kanto de la Jaro de revuo Kontakto (finalisto en 2013) kaj Teo kaj Amo, de Ĉina Radio Internacia (finalisto en 2017).

Flugantaj Melodioj estas agrabla kaj ege bonvena novaĵo en esperanta muziko, ĉar malofte oni eldonas diskon de instrumenta muziko en Esperantujo. Temas pri disko plena de emocio kaj inspiro, kun melodioj ĝojigaj kaj trankviligaj, kiuj igas tiun ĉi diskon taŭga por pluraj okazoj: vi povas, ekzemple, aŭskulti ĝin post la laboro por malstreĉiĝi aŭ dum vojaĝo por pasigi la tempon. Eblas eĉ uzi tiun ĉi diskon por bonetosigi kongresejon dum Esperanto-aranĝo, kaj estas nepre menciinde tio, ke la lasta kanzono estas ĝuste La Espero, brile interpretita per gitaro.

Ĉe la retejo de Vinilkosmo oni povas prove aŭskulti kelkdek-sekundojn de ĉiu kanzono, trovi pliajn detalojn pri Flugantaj Melodioj kaj aĉeti ĝin:

https://www.vinilkosmo-mp3.com/eo/lirika-hhoroj/rafael-milhomem/1-flugantaj-melodioj.html

Membroj de Vinilkosmo-ABONKLUBO povas senpage aŭskulti tiun ĉi diskon per justa elsendfluo.

Verkis: Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Kunveno de konstanta konsilio de ĈEL okazis en Pekino

**Published:** 2019-01-16

**URL:** http://esperanto.china.org.cn/2019-01/16/content_74379369.htm

**Categories:** Esperantujo

La 11an de januaro en Pekino okazis la 1a kunveno de la 12-a konstanta konsilio de Ĉina Esperanto-Ligo (ĈEL). Oni aŭskultis raporton pri laboro de ĈEL en 2018 kaj ĝia plano por 2019, diskutis pri regulara revizio, membra reregistro kaj aliaj aferoj, lernis la Leĝon de la Ĉina Popola Respubliko pri Administrado de Aktivaĵoj de Eksterlandaj Neregistaraj Organizoj en Ĉinio, kaj aŭskultis raporton pri la preparado por la 13a Ĉina Kongreso de Esperanto.

En la kunveno oni lernis la Leĝon de la Ĉina Popola Respubliko pri Administrado de Aktivaĵoj de Eksterlandaj Neregistaraj Organizoj en Ĉinio. La leĝo estis publikigita de la Konstanta Komitato de la Tutlanda Popola Kongreso en la 28-a de aprilo, 2016, kaj validiĝis en la 1a de januaro 2017. Ĝi celas normigi kaj gvidi la aktivaĵojn de eksterĉinaj neregistaraj organizoj en la lando, garantii iliajn laŭleĝajn rajtojn kaj interesojn kaj akceli interŝanĝojn kaj kunlaborojn.

Chen Haosu, honora prezidanto de ĈEL

Fang Zhenghui, unua vicprezidanto de ĈEL

Chen Shi, konstanta vicprezidanto de ĈEL, prezidas la kunvenon.

kunfotiĝo

Jiao Xiyang, advokato kaj membro de la konstanta konsilio de ĈEL, klarigis, ke UEA kaj aliaj asocioj ekster Ĉinio, kiel eksterĉina neregistara organizo, devas sinregistri laŭ koncernaj artikoloj de la leĝo por aranĝi aktivaĵojn en Ĉinio, kaj lokaj E-asocioj kaj ĉinaj esperantistoj devas doni grandan atenton pri tio. E-aktivaĵo devas esti aranĝita laŭ la leĝoj. La ĉeestantoj unuanime opinias, ke tio estas garantio por la sana disvolvado de E-movado kaj premiso por renovigo kaj progreso de E-organizoj.

Chen Haosu, honora prezidanto de ĈEL, parolis pri sia kompreno pri "komenca idealo" de Esperanto en la nova epoko. Li diris, ke unuigi la homaron kaj kunlaborigi diversajn naciojn por iri al la estonteco paca kaj kunprospera estas la komenca idealo de Esperanto, kiu estas senĉese persistita dum la pasinta jarcento. La kreo de la homara komunumo de komuna estonteco proponita de Xi Jinping, prezidanto de Ĉinio, estas la plej alta idealo por homara progreso kaj monda evoluo, tio estas ĝuste la komenca idealo de la unuaj esperantistoj.

En la kunveno oni ankaŭ aŭskultis raporton pri preparado de la 13a Ĉina Kongreso de Esperanto. Laŭplane ĝi okazos en novembro de la kuranta jaro en la urbeto Fenghui de Zhejiang-provinco, hejmoloko de Hujucz, konata ĉina esperantisto.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Mesaĝo de UEA okaze de la unua Internacia Tago de Edukado, 2019

**Published:** 2019-01-23

**URL:** http://esperanto.china.org.cn/2019-01/23/content_74402027.htm

**Categories:** Esperantujo

La 3-an de decembro 2018, la Ĝenerala Asembleo de Unuiĝintaj Nacioj akceptis rezolucion kiu nomis la 24-an de januaro Internacia Tago de Edukado. Universala Esperanto-Asocio, organizaĵo dediĉita al la antaŭenigo de internacia kompreniĝo kaj informita civitaneco, bonvenigas tiun klopodon substreki la gravecon de edukado – por evoluigo, kiel homa rajto, kaj kiel fundamento de demokrata socio.

Malgraŭ la progreso jam farita depost la akcepto en la jaro 2015 de “bonkvalita edukado por ĉiuj” kiel Celo 4 de la Celoj por Daŭripova Evoluigo, oni taksas, ke 260 milionoj da infanoj kaj gejunuloj restas ekster la eduka sistemo, kaj unu triono de knabinoj kiuj eĉ finas elementan edukadon ne finas aŭ eĉ ne komencas la mezlernejan nivelon. Kaj malgraŭ la admirindaj klopodoj de UNESKO antaŭenigi patrinlingvan edukadon, multaj infanoj estas malhelpataj lerni en siaj denaskaj lingvoj.

Ni estas ankaŭ aparte konsciaj, ke ofte eĉ la plej bonaj eduksistemoj dediĉas malmultan atenton al instruado pri internacia kompreniĝo kaj liveras nesufiĉajn okazojn en kiuj gejunuloj povu lerni pri la graveco de tia kompreniĝo en mondo en kiu tiel multaj problemoj kaj pozitivaj eblecoj estas tutmondaj laŭ karaktero. Universala Esperanto-Asocio, kiu antaŭenigas utiligon de la Internacia Lingvo Esperanto kiel egalecan komunikilon je tutmonda skalo kaj favoras la lernadon de aliaj lingvoj en lernejoj, laboras por venki tian izolitecon, kunlabore kun ĉiuspecaj civilsociaj organizaĵoj.

Ni gratulas la Ĝeneralan Asembleon de UN kaj dankas la Membrajn Ŝtatojn kiuj laboris por realigi la rezolucion. Nia organizaĵo, kune kun ILEI, la Internacia Ligo de Esperantistaj Instruistoj, promesas sian subtenon de Unuiĝintaj Nacioj, UNESKO, UNICEF kaj la tuta familio de UN por igi la Internacian Tagon de Edukado tago de redediĉiĝo al la graveco de Bonkvalita Edukado por Ĉiuj.

Redaktis: Rafael Henrique Zerbetto

Fonto: UEA

Ipernity:

El Popola Chinio

EPC El Popola Chinio

El Popola Chinio


---

# Nova retejo de UEA en simpla Esperanto

**Published:** 2019-01-29

**URL:** http://esperanto.china.org.cn/2019-01/29/content_74419413.htm

**Categories:** Esperantujo

La 19an de januaro ĉi-jare aperis nova retejo de UEA. Ĝia nomo estas uea.facila, kaj ĝi estas videbla ĉe: https://uea.facila.org. Ĝia celo estas prezenti la Esperanto-movadon al novaj esperantistoj per facila lingvaĵo. Tial ĝi estas taŭga por lernantoj, sed espereble ĝiaj mallongaj novaĵartikoloj povus esti interesaj ankaŭ por pli spertaj esperantistoj. Ĝi estas senpage abonebla, do ne necesas esti membro de UEA por legi ĝin kaj komenti.

La artikoloj konsistas ĉefe el novaĵoj kaj informoj pri la Esperato-movado, sed estas ankaŭ ĝeneralaj legaĵoj, informoj pri filmetoj kaj aliaj materialoj troveblaj tra la reto, kalendaro de estontaj kunvenoj kaj aliaj. Estas grave, ke la legantoj ne nur pasive legu, sed sentu sin parto de la afero, do ili havas eblecon komenti sub la artikoloj, prezenti sin en la paĝo “Niaj legantoj”, kaj sendi mallongajn raportojn kaj fotojn pri lokaj agadoj.

La facila lingvaĵo de la artikoloj estas bazita sur la iama vortlisto de Kontakto, nun reviziita. Aldonitaj vortoj rilatas plejparte al komputado kaj Interreto, dum estis forigitaj kelkaj vortoj, kiuj ne ofte estas bezonataj en tia retejo. La reviziita vortlisto troviĝas ĉe: https://uea.facila.org/vortlisto/

La ĉefredaktoro estas Anna Löwenstein, kaj jam formiĝis tuta reto de kunlaborantoj. Emilio Cid, estrarano de UEA, subtenis la projekton ekde la komenco, kaj estas grave mencii la kontribuon ankaŭ de ESF, kies subvencio necesis por ricevi la helpon de profesia programisto.

Por kontentigi la bezonojn de la novaj esperantistoj, Anna Löwenstein ekrilatis kun ILEI kaj Stano Marček, la redaktoro de ties revuo Juna Amiko. En tiuj kontaktoj tuj vidiĝis, ke tekstoj el Juna Amiko aperos en la retejo uea.facila kaj inverse. Jen pozitiva kunlaboro.

Redaktis: Rafael Henrique Zerbetto

Fonto: Gazetaraj Komunikoj de UEA

Ipernity:

El Popola Chinio

EPC El Popola Chinio

El Popola Chinio


---

# Aperis la kurda kaj taĝika versioj de la konata lernolibro de Stano Marĉek

**Published:** 2019-02-01

**URL:** http://esperanto.china.org.cn/2019-02/01/content_74432848.htm

**Categories:** Esperantujo

Lastatempe, dank'al plurnacia kunlaboro kadre de la kontinentaj komisionoj de UEA kaj dank'al subvencio de ESF, aperis la kurda kaj taĝika versioj de la konata lernolibro de Stano Marĉek. Tiu atingo estas aparte gratulinda, ĉar antaŭe neniam aperis lernolibro pri Esperanto en la kurda lingvo!

Kiel akiri la lernolibrojn

La lernolibrojn kaj la diskojn oni povas mendi rekte ĉe Stano Marček (Stano Marček, Zvolenská 15/21, SK-036 01 Martin, Slovakio, +421 905 438031, stano.marcek@gmail.com), aŭ ĉe UEA, post apero de la informoj en la libroservo de UEA http://katalogo.uea.org/

La kosto estos proksimume 10 eŭroj inkluzive de la sendokostoj. Nepagopovuloj povas peti ekzempleron ĉe: komisiono.MONA@gmail.com

Eldonaĵoj de Stano Marček troviĝas ĉe la reta libroservo Martinus (slovake): martinus.sk/knihy/vydavatelstvo/Stano-Marcek/

***

Stano MARČEK, oficiale Stanislav MARČEK, estas slovaka esperantisto, instruisto, eldonisto, membro de Akademio de Esperanto kaj laŭreato de Premio Deguĉi. Li posedas propran eldonejon en kiu li eldonas eldonaĵojn de si mem kaj de aliaj aŭtoroj. Lia lernolibro

Esperanto per Rekta Metodo

estas disponebla por aliaj instruistoj kun aldona instrua materialo, kiel priskribitaj bildoj, sonregistrita modela parolo kaj muzika albumo

Kantoj por Kursoj

por engaĝigi lernantojn.

Ipernity:

El Popola Chinio

EPC El Popola Chinio

El Popola Chinio


---

# Saluton al 2019

**Published:** 2019-02-04

**URL:** http://esperanto.china.org.cn/2019-02/04/content_74436654.htm

**Categories:** Videoj

La 5-a de februaro estas la Printempa Festo, komenco de la Jaro de Porko laŭ la ĉina luna kalendaro. Ni deziras al esperantistoj feliĉan Printempan Feston!

Ipernity:

El Popola Chinio

EPC El Popola Chinio

El Popola Chinio


---

# Estraranoj de Ŝanhaja Esperanto-Asocio salutis veteranajn esperantistojn

**Published:** 2019-02-11

**URL:** http://esperanto.china.org.cn/2019-02/11/content_74454473.htm

**Categories:** Esperantujo

La 2an de februaro, antaŭ la Printempa Festo, Zhou Tianhao, prezidanto de Ŝanhaja Esperanto-Asocio (ŜEA), Zhang Han, ĝenerala sekretario de ŜEA, Shen Xiaoxi, konsilano de ŜEA, kaj sinjoro Saed Abbasi, irana esperantisto laboranta en Ŝanhajo, kune vizitis veteranajn esperantistojn, inkluzive de sinjoroj Wei Yuanshu kaj Wang Minhao, honoraj prezidantoj de ŜEA, Cui Zhiqin, honora prezidanto de Esperanta Medicina Asocio, kaj Xu Deji, kontrolanto de ŜEA, kaj salutis ilin por la festo.

Zhou Tianhao raportis al la veteranaj esperantistoj laboron de la konsilantaro en la pasinta jaro kaj ĝian laborprojekton en la kuranta jaro. La veteranoj dankis pro la zorgo de la asocio, ĝojas pro la kreskado de la juna generacio kaj diris, ke ili ĉiam atentas kaj subtenas disvolvadon de la asocio. Ili esperas, ke la nuna gvidantaro de ŜEA kunagos plenforte por plue antaŭenigi E-movadon de Ŝanhajo kaj akiri novan sukceson.

Raportita de Shen Xiaoxi

Ipernity:

El Popola Chinio

EPC El Popola Chinio

El Popola Chinio


---

# Esperanto eniros la registron de kulturaj valoroĵoj de Respubliko Kroatio

**Published:** 2019-02-26

**URL:** http://esperanto.china.org.cn/2019-02/26/content_74505732.htm

**Categories:** Esperantujo

Kroata Esperanto-Ligo (KEL) ĵus ricevis leteron, fakte la  Decidon de Ministerio pri kulturo kiu konfirmas ke Esperanto estis deklarita nemateria kultura heredaĵo en Respubliko Kroatio, konforme al la Leĝo pri protekto kaj gardado de kulturaj valoroj. La kultura valoraĵo Esperanto eniros la registron de kulturaj valoroĵoj de Respubliko Kroatio sub la numero Z-7298.

Supozeble ni povas la oficialan  decidon konsideri la plej granda atingo en la 110a historio de Esperanto en Kroatio. Post Pollando ankaŭ en Kroatio Esperanto estas la protektata nemateria kultura heredaĵo. La procezo de enirigo de Esperanto en la nacian registron de kulturaj nemateriaj heredaĵoj daŭris kvar jarojn. KEL nun tradukas la longan dokumenton Esperanten, esperante ke la kroata dokumento helpos al aliaj landoj efektivigo la kulturan protektadon de Esperanto.

Redaktoro: Gao Shuyuan

Ipernity:

El Popola Chinio

EPC El Popola Chinio

El Popola Chinio


---

# Recenzo: la bita eldono de la legenda albumo Tute ne Gravas, de Amplifiki.

**Published:** 2019-02-27

**URL:** http://esperanto.china.org.cn/2019-02/27/content_74510907.htm

**Author:** Rafael Henrique Zerbetto

**Categories:** Esperantujo

Multaj esperantaj libroj kaj diskoj elĉerpiĝas kaj neniu reeldonas ilin, kaŭzante malfacilon al konservado kaj diskonigo de la memoro de esperanta kulturo. Pro tio estas speciale laŭdinda la iniciato de Vinilkosmo lanĉi bitversion de unu el la plej gravaj (ĉu la plej grava?) albumoj de esperanta muziko: Tute ne Gravas, de Amplifiki.

Kial tiu ĉi albumo, originale eldonita de LF-Koop kiel kasedo en 1986, estas tiom grava? Ĝi estas la debuta albumo de Amplifiki, kiu inaŭguris novan fazon de esperanta muzika kulturo en la 80-aj jaroj. En epoko kiam esperanta muzikbando estis ambicia revo, Amplifiki sukcesis multe pli: ĝi estis bando vere internacia, kun membroj el malsamaj landoj, kiuj interkonatiĝis pere de Esperanto. Laste, sed ne balaste, unu el ĝiaj membroj, Kimo, estas denaskulo.

Naskiĝinta el tiamaj junularaj renkontiĝoj, Amplifiki sukcesis krei muzikon absolute originalan, de esperantistoj por esperantistoj, esprimante tiun unikan etoson kiun nur esperantistoj kapablas kompreni. Tio estas la kazo de famaj kanzonoj de tiu ĉi albumo, kiel Domo en Bonn, IS kaj Sola.

Aliaj konataj kantoj de Amplifiki, kiel Tute ne Gravas, Aline, Brava Bardo kaj Somera Temp’ ankaŭ estas parto de tiu ĉi albumo, kaj ankaŭ aparte menciinda estas Mi kaj Ŝi, verŝajne la unua esperanta kanto pri pluramemo. Tiu ĉi albumo estas nepre havebla de ĉiu esperantisto.

Por pli bone koni Amplifiki, mi rekomendas la intervjon de Kimo al El Popola Ĉinio, disponebla ĉe:

http://www.espero.com.cn/2018-06/08/content_51806214.htm

(unua parto)

http://www.espero.com.cn/2018-06/08/content_51806543.htm

(dua parto)

En tiu intervjuo, Kimo komentas ke la versio de Sola registrita de Esperanto Desperado (

BroKANTAĴOJ

, eldonita de Vinilkosmo en la jaro 2000) estas iom malsama ol tiu de Amplifiki. Ĉu vi sukcesos malkovri la diferencojn inter ambaŭ versioj?

Por legi pli detale pri

Tute ne Gravas

, aŭskulti kelkajn sekundoj de ĉiu kanto kaj aĉeti la albumon, vizitu la retejon de Vinilkosmo:

https://www.vinilkosmo-mp3.com/eo/popo-roko-hiphopo-elektronik/amplifiki/1-tute-ne-gravas.html

Membroj de Vinilkosmo-ABONKLUBO rajtas senpage aŭskulti tiun ĉi albumon per justa elsendfluo.

Verkis: Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Okazis en Pekino Kunveno de Pekina Esperanto-Asocio por bonvenigi la alvenon de printempo

**Published:** 2019-03-12

**URL:** http://esperanto.china.org.cn/2019-03/12/content_74560342.htm

**Categories:** Esperantujo

La 9an de marto, en Pekino, okazis esperanta kunveno kun ĉeesto de 45 homoj, plejparte esperantistoj el Pekino kaj Tianjin.

En 2018, esperantistoj fariĝis pli kaj pli aktivaj en universitatoj de Pekino. Fondiĝis Esperanto-asocio en la Pekina Lingva kaj Kultura Universitato, kaj studentoj organizis esperantajn grupojn en Universitato pri Internaciaj Komerco kaj Ekonomio kaj Fremdlingva Universitato de Pekino. La Pekina Esperanto-Asocio ankaŭ plurfoje organizis prelegojn en universitatoj. Ĉifoje studentoj el tiuj universitatoj partoprenis en la organizado de la kunveno.

Dum la kunveno, homoj ne nur babilis kun novaj kaj malnovaj amikoj, ili ankaŭ ĝuis diversajn prezentojn, kiel poem-deklamado, kantado kaj solvado de enigmoj.

Prezento de studentoj

Lerni esperantan kanton

Profesoro Li Weilun

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Okazis la 10-a Dandong-a Kongreso de Esperanto

**Published:** 2019-03-12

**URL:** http://esperanto.china.org.cn/2019-03/12/content_74562171.htm

**Categories:** Esperantujo

La 9-an de marto, en Yalujiang-domego de Dandong-urbo, en Liaoning-provinco de Ĉinio, okazis la 10-a Dandong-a Kongreso de Esperanto, kiun partoprenis ĉirkaŭ 60 personoj.

Oni resumis la atingojn de la 9-a konsilio de la Dandong-a Esperanto-Asocio dum la lastaj 10 jaroj, inkluzive de tiuj en la kampoj de disvastigo, instruado kaj diskonigo de Esperanto, okazigo de Esperanto-seminarioj kaj aktivecoj. Personoj kiuj elstare agadis por Esperanto ricevis laŭdojn. Okazis ankaŭ voĉdonado por elekti membrojn de la nova konsilio.

Redaktoro: Gao Shuyuan

Ipernity:

El Popola Chinio

EPC El Popola Chinio

El Popola Chinio


---

# UEA Serĉas novan prezidanton

**Published:** 2019-03-13

**URL:** http://esperanto.china.org.cn/2019-03/13/content_74567343.htm

**Categories:** Esperantujo

En julio 2019 okazos elektoj por la nova Estraro de UEA por la periodo 2019-2022.

Tial ke la prezidanta posteno estas kerna en la funkciado de organizo kaj la elekto de prezidanto povas forte influi la engaĝiĝemon de aliaj aktivuloj al la Estraro, la Elekta Komisiono decidis lanĉi pli fruan alvokon por la posteno de prezidanto.

Tial la Elekta Komisiono alvokas ĉiujn membrojn de UEA helpi trovi taŭgajn kandidatojn por iĝi

prezidanto de UEA

.

La Prezidanto reprezentas la Asocion en juraj kaj nejuraj aferoj, subskribas la ĉefajn dokumentojn kaj prezidas la Estraron kaj la Universalajn Kongresojn.

La elekto okazos dum la 104-a Universala Kongreso en Lahtio.

Kondiĉoj

Kandidato por prezidanteco estu homo kun

● Strategia aliro

● Elstaraj publikparolaj kapabloj

● Diplomatia kaj reprezenta personeco

● Sperto en gvidado de volontula organizo

● Sperto en la Esperanto-movado

● Sperto en konfliktsolvado

● Laboremo

● Fleksebleco

● Scipovo de Esperanto je almenaŭ C1-nivelo.

Tial ke la prezidanto, kiel ĉiuj estraranoj, ankaŭ havas specifajn fakojn, dezirindas ankaŭ konkreta sperto en kelkaj el la laborkampoj de UEA.

Kandidato kiel estrarano de UEA devas esti Komitatano. Se aktivulo volas kandidatiĝi por la Estraro de UEA, tiu devos unue elektiĝi kiel Komitatano de UEA (Komitatano A, B aŭ C).

Kondiĉo por komitataneco estas individua membreco de UEA jam dum du jaroj antaŭ la elektiĝo kaj resti individua membro tra la tuta oficperiodo.

Kandidato al estraraneco, do ankaŭ al prezidanteco, devas esti proponata de almenaŭ du komitatanoj.

Krome la nova prezidanto estu preta partopreni skajpan estrarkunsidon dufoje monate kaj vojaĝi al Roterdamo por la Estrarkunsido almenaŭ unu fojon dum la jaro.

Kontakto

Por kandidatiĝi kiel prezidanto, sendu mesaĝon al

elekta.komisiono@co.uea.org

ĝis dimanĉo la

31-a de marto 2019

kun motivata kandidatigo, kiun akompanas, krom la skriba konsento de la kandidato, ankaŭ biografieto kaj laŭeble foteto, klarigo pri la motivoj de kandidatiĝo, kaj konciza deklaro de la movadaj kaj poroficaj celoj (aŭ de pli konkreta agadoprogramo). Bonvenus ankaŭ indiko pri proponantaj komitatanoj (kaze ke jam estas).

Sekve malfermiĝos nova alvoko por estraranoj kun pli posta limdato kun indiko pri la jamaj kandidatoj por la prezidanta posteno.

Ankoraŭ eblos kandidatiĝi kiel prezidanto dum la posta malferma alvoko por estraranoj, tamen la Elekta Komisiono rekomendas al la aktivuloj kiuj konsideras kandidatiĝi al la posteno de prezidanto jam anonci sin ĉe la Elekta Komisiono por ke povu pli facile kaj travideble konstruiĝi teamoj ĉirkaŭ ili.

Se vi havas demandojn pri la elektoj, sendu mesaĝon al

elekta.komisiono@co.uea.org

.

La Elekta Komisiono

El Gazetaraj Komunikoj de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Vinilkosmo riskas malaperi!

**Published:** 2019-03-15

**URL:** http://esperanto.china.org.cn/2019-03/15/content_74576101.htm

**Categories:** Esperantujo

Vinilkosmo, la ĉefa muzikeldonejo de Esperantujo, publikigis en sia februara informletero gravan mesaĝon, klarigante pri sia delikata financa situacio. Jen la mesaĝo sube, legu ĝin kaj kontribuu por la revigligo de Vinilkosmo!

Informletero n-45, februaro 2019

Saluton kara muzikŝatanto!

Ni pardonpetas al ĉiuj, januare nia retejo ne funkciis bone, multaj homoj ne sukcesis mendi kaj pagi la albumojn...

Tiu situacio bonŝance solviĝis. Dankon pro via komprenemo!

Grava Alarmo

Muzika aktivado de VINILKOSMO kompromitita!!!

Tre bedaŭrinde ni konstatis gravan malkreskon de la intereso al esperanto-muziko en la jaro 2018 kun gravaj konsekvencoj: estas ege malmultaj diskovendoj, sed ankaŭ ege malmultaj elŝutvendoj.

Paralele pli kreskis la elsendflua aŭskultado, sed tre bedaŭrinde ĝi

ne sufiĉe pagas por vivtenigi la eldonejon

kaj baras tutan eblan perspektivon.

Pro tio estis kreita la

ABONKLUBO

, kiun ni vidis kiel alternativon helpe de la justa elsendfluejo (Divercities Music) por pludaŭrigi la muzikproduktadon kaj eldonadon. Sed tre bedaŭrinde post tri jaroj da ekzisto ni devas konstati ke ankaŭ la

ABONKLUBO malsukcesas...

Videble homoj preferas daŭre aŭskulti muzikon senpage en aliaj retejoj (kiel Deezer, Youtube aŭ Spotify).

Vinilkosmo provos ankoraŭ elteni unu plian jaron, sed se en 2019 ne inversiĝos la situacio kaj ne multobliĝos abonantaro de la ABONKLUBO kaj la uzantaro de Divercities Music,

Vinilkosmo devos fermi.

Konsekvencoj de la fermo de Vinilkosmo estos jenaj:

- Tuja malapero de la katalogo de Vinilkosmo en la reto (propra muzika platformo, sed ankaŭ en Divercities Music kaj en ĉiuj aliaj muzikaj platformoj kie nun estas disponebla la katalogo de la eldonejo).

Tio signifas ke en Deezer, Spotify, ktp., vi ne plu povos aŭskulti muzikon de VINILKOSMO-katalogo.

-

Malaperos

la ebleco de

regula muzikproduktado

, eldonado de novaj albumoj de artistoj, aŭ reeldonoj de malnovaj albumoj.

Kiel eviti fermon de Vinilkosmo ?

Esperantistoj devas konscii ke ne eblas uzi kaj aŭskulti esperanto-muzikon sen subteni ĝin pli aktive kontribuante por ke ĝi pluvivu.

Do konklude kaj praktike,

la nura alternativo por eviti fermon de VINIKOSMO estas ke ĉiuj homoj

kiuj volas daŭre povi aŭskulti esperanto-muzikon (el la katalago de Vinilkosmo)

aliĝu al la ABONKLUBO

(eĉ se ili ne uzas la justan elsendfluejon Divercites Music) kun la celo multobligi la nombron de abonantoj.

Sen tio, en 2020 tute malaperos la muzik-katalogo de Vinilkosmo el la interreta pejzaĝo.

Dankon por via atento kaj via subteno!

La tuta teamo de Vinilkosmo

El Informletero de Vinilkosmo

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Vi, Esperanto kaj Ĉinio...

**Published:** 2019-03-26

**URL:** http://esperanto.china.org.cn/2019-03/26/content_74614287.htm

**Categories:** Esperantujo

Viaj rakontoj pri Esperanto kaj pri Ĉinio estas petataj!

Ĉi-jare estas la 70a datreveno de la fondiĝo de nova Ĉinio. El Popola Ĉinio celas festi la naskiĝtagon per nefikciaj verkoj (certe Esperantaj!), se vi havas ĝojajn spertojn pri ĉinoj aŭ esperantan vojaĝon en Ĉinio, bonvole sendu artikolo(j)n, foto(j)n kaj video(j)n al ni.

Ni preferas:

- verko(j)n kun longeco inter 300 kaj 1000 vortoj (tiu limo ne validas por poemo);

- foto(j)n kun subtitolo kaj klarigo pri ĝi,

la klareco de la bildo devas esti almenaŭ 300 dpi (rastrumero);

- video(j)n/filmeto(j)n estas ankaŭ bonvenaj. Klareco estas postulita: ju pli alta la bilddetaligeblo des pli bone; kaj ĝi devas esti horizontale filmita.

Bonvole sendu viajn verkojn (kun viaj rakontoj pri Esperanto kaj Ĉinio) kaj la fotojn antaŭ la 31-a de aŭgusto 2019, al:

elpopolachinio@126.com

kun poŝta temo Esperanto, Ĉinio kaj Mi, aŭ Mi kaj Ĉinio. Kaze de filmetoj, vi povas alŝuti la dosieron al iu retejo kaj sendi al ni la ligilon.

La verkoj havas ŝancon libroforme eldoniĝi! (Depende de la kvanto kaj kvalito de verkoj)

antaŭdankon!

Ipernity:

El Popola Chinio

EPC El Popola Chinio

El Popola Chinio


---

# Olga Ŝiliaeva reĝisoros la kongresan de temon de ĉijara UK

**Published:** 2019-04-01

**URL:** http://esperanto.china.org.cn/2019-04/01/content_74632554.htm

**Categories:** Esperantujo

Olga Ŝiliaeva, reĝisoro de la kongresa temo de Lahtia UK

La Estraro de UEA elektis Olgan Ŝiliaevan kiel reĝisoron de la kongresa temo de la 104-a Universala Kongreso en Lahtio (20-27 de julio 2019). La temo de la 104-a UK estas "Vivanta naturo, floranta kulturo".

Olga estis elektita interalie pro sia faka scio pri la rilatoj inter natura kaj lingva diversecoj, kongrua kono por laboroj ĉirkaŭ la Internacia Jaro de Indiĝenaj Lingvoj, kiel deklarite de UNESKO. Laŭ profesio Olga estas ekonomikisto kaj universitata instruistino en Rusio. En la movado ŝi estis komisiito de TEJO pri Scienca kaj Faka Agado, verkis kaj tradukis en Esperanto pri Ekonomiko kaj aliaj fakoj kaj laboris ankaŭ por la kultura kampo: en pluraj eventoj ŝi organizis lingvajn kaj poeziajn programerojn kaj gvidis intru- kaj trejnsesiojn; en 2013 ŝi estis premiita en la filmkonkurso Esperanto-12! 5 kaj en 2014 en la filmkonkurso Teo kaj Amo, de kiu fine ŝi fariĝis kunorganizanto. La reĝisoro de la kongresa temo planas ĝian traktadon dum la UK kaj eventuale serĉas kontribuontojn. Komentojn, ideojn kaj proponojn pri la traktado de la temo oni povos sendi al Olga per la retadreso

lelka_shilyaeva@mail.ru

.

Pliajn detalojn pri la kongresa temo oni povas trovi en la Gazetara Komuniko de UEA n-ro 764 (2018-11-02):

uea.org/gk/764a1

.

Se vi ankoraŭ ne aliĝis al la 104-a UK, ne maltrafu la duan favorprezan periodon por pagitaj aliĝoj ĝis la 31-a de marto 2019:

https://uea.org/kongresoj/alighilo

.

El Gazetara Komuniko de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Ok kandidatoj en elekto de kvin komitatanoj B

**Published:** 2019-04-02

**URL:** http://esperanto.china.org.cn/2019-04/02/content_74638516.htm

**Categories:** Esperantujo

Entute venis 10 kandidatiĝoj. La nova eblo sendi kandidatiĝon kaj subtenon rete stimulis al kandidatiĝo. Post serioza kontrolo de la kandidatiĝoj rezultis, ke 8 kandidatoj sukcesis havi la bezonatan subtenon de 10 validaj subtenoj el minimume 3 regnoj.

Tiel fine ok Esperanto-aktivuloj konkursos pri la rajto reprezenti la individuajn membrojn de UEA en la Komitato de la Asocio dum la periodo 2019-2022. Kvin el ili estos elektitaj kiel komitatanoj B per balotado, kiu komenciĝos en aprilo. Ankoraŭ ne eblos reta voĉdono, sed tre verŝajne eblos elŝuti la voĉdonilon rete. Detaloj sekvos.

La kandidatoj aperas en ordo de alveno de la kandidatigo:

Didier Janot

(Francio),

Duncan Charters

(Usono),

Lee Jungkee

(Koreio),

Emilio Cid

(Brazilo),

Aleks Kadar

(Francio),

Osmo Buller

(Finnlando),

Michael Boris Mandirola

(Eŭropa Unio),

So Jinsu

(Koreio).

El Gazetara Komuniko de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# En Wuhan, sakuroj floras kun moda arto

**Published:** 2019-04-10

**URL:** http://esperanto.china.org.cn/2019-04/10/content_74664870.htm

**Categories:** Naturo kaj Mediprotekto

Arto-ŝatanto kreas artaĵon.

Lastatempe en la distrikto Hanyang de la urbo Wuhan, floras sakuroj. Sub sakuroj arto-ŝatantoj faras mirindajn artaĵojn. Belaj grafitioj kaj kanzon-prezentoj allogis multajn homojn. Kombinado inter sakuroj kaj modaj artoj donis al okupitaj homoj de la urbo la ŝancon pasigi romantikan tempon.

Volontulo prelegas pri protekto de malsekejo sub sakurujoj.

Arto-ŝatantoj faras prezenton sub sakurujoj.

Arto-ŝatantoj faras prezenton sub sakurujoj.

Homoj ĝoje fotadas sub sakurujoj.

Vizitantoj spektas artaĵojn.

Vizitanto ĝuas sakurojn.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Homaro unuafoje "vidis" nigran truon

**Published:** 2019-04-11

**URL:** http://esperanto.china.org.cn/2019-04/11/content_74670830.htm

**Categories:** Naturo kaj Mediprotekto

Vespere de la 10a de aprilo, pluraj lokoj de la mondo samtempe diskonigis gravan astronomian atingon -- la unua bildo de nigra truo -- kiu rezultas el kunlaboro inter pli ol 200 astronomoj de la mondo. La teamo de Event-Horizonta Teleskopo deklaris, ke ĝi akiris la unuan rektan vidpruvon de supergranda nigra truo. La bildo prezentas la nigran truon en la centro de Messier 87, granda galaksio en la galaksia amaso Virgo. La nigra truo estas je 55 milionoj da lumjaroj for de la Tero kaj ĝia maso estas 6,5-miliardoble pli granda ol tiu de la Suno.

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Pretiĝas nova forumo por UEA-membroj

**Published:** 2019-04-18

**URL:** http://esperanto.china.org.cn/2019-04/18/content_74696232.htm

**Categories:** Esperantujo

Responde al la alvoko publikigita en Gazetara Komuniko n-ro 769 (la 4-an de decembro 2018) krei novan retan kunlaborejon por nia membraro, alvenis kvar kandidatiĝoj ĝis la amendita limdato, la 18-a de februaro. Post intensaj diskutoj kaj analizoj pri la bonegaj kvar proponoj, la Estraro decidis favore al la propono de la brita esperantisto Tim Owen, kreinto de la nova retejo de UEA uea.facila (vidu Gazetaran Komunikon n-ro 780) kaj kunaŭtoro de la nova lernolibro pri Esperanto por anglalingvanoj Complete Esperanto.

Origine ni planis lanĉon de la nova forumo jam post unu monato da laboro. Tamen intertempe Tim Owen proponis al Emiljo Cid, la estrarano pri informado, aldoni pliajn funkciojn, elektitajn el inter la plej utilaj kaj modernaj rimedoj nun uzataj en bonaj retejoj. Tiujn aldonajn funkciojn li pretas prilabori volontule. UEA konsentis pri tiuj aldonaj proponoj kaj rezulte la lanĉo de la forumo estas nun antaŭvidata por la komenco de majo.

El Gazetara Komuniko de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Ĉina Tago en Azia-Oceania Kongreso de Esperanto en Vjetnamio

**Published:** 2019-04-28

**URL:** http://esperanto.china.org.cn/2019-04/28/content_74731474.htm

**Categories:** Esperantujo

Inaŭguro de Ĉina Tago

La 26an de aprilo la ĉina delegacio okazigis Ĉinan Tagon dum la 9a Azia-Oceania Kongreso de Esperanto en Vjetnamio. La agadon ĉeestis vic-prezidanto de Ĉina Internacia Eldona Grupo Lu Cairong, vic-ĝenerala konsulo de ĉina konsulejo en Da Nang Liu Zhi, ĉefredaktoro de El Popola Ĉinio Zhao Jun, estrarano de UEA Lee Jungkee kaj aliaj preskaŭ cent esperantistoj el 22 landoj de Azio, Oceanio kaj Afriko.

Vicprezidanto de Ĉina Internacia Eldona Grupo Lu Cairong (la unua de maldekstre), estrarano de UEA Lee Jungkee (la dua de maldekstre) kaj sekretario de KAEM Chimedtseren Enkhee (la dua de dekstre) en la fotoekspozicio

Lu diris, ke la fotoekspozicio "70 Jaroj --- Ĉina Esperanta Movado kaj la Mondo" montras pli ol cent historiajn momentojn, registras la atingojn de E-movado en Ĉinio, reflektas prosperon de Esperanta kulturo kaj pruvas la koncepton de kunekzisto de diversaj kulturoj. Li rimarkigis, ke Esperanto celas liveri al la homaro lingvon por egala komunikado, akceli harmonian kunekziston kaj pacan disvolvon, kaj tio kongruas kun la koncepto de la iniciato "La Zono kaj Vojo", kiu liveras bonan platformon kaj disvolvan ŝancon al kunlaboro kaj kungajno. La iniciato bezonas Esperanton, kaj Esperanto bezonas la iniciaton.

Lu ankaŭ diskonigis la duan Internacian Kunlaboran Forumon pri La Zono kaj Vojo en Pekino kaj la librojn kun diverslingvaj versioj,

Ŝlosilaj Vortoj por Kompreni Ĉinion

kaj

Kvin Jaroj de la Zono kaj Vojo

, eldonitajn de Ĉina Internacia Eldona Grupo. Li esperas, ke la libroj helpos legantojn amplekse koni "La Zonon kaj Vojon" kaj kompreni Ĉinion.

La ĉina delegacio donis premion pri amikeco al esperantistoj, kiuj faris elstaran kontribuon en antaŭenigo de kulturaj interŝanĝoj inter Ĉinio kaj aliaj landoj. La premion ricevis japana esperantisto kaj membro de Akademio de Esperanto Usui Hiroyuki, sudkorea E-instruisto Bak Giwan kaj sekretario de KAEM Chimedtseren Enkhee.

Ĉeestantoj de la agado

La Ĉina Tago estas unu el la kulturaj agadoj de Ĉina Esperanto-Ligo kaj redakcio de El Popola Ĉinio sub Ĉina Internacia Eldona Grupo, kun la celo disvastigi ĉinan kulturon, starigi la publikan bildon de Ĉinio kaj akceli kulturajn interŝanĝojn. Ĝi okazas en internaciaj kunvenoj de Esperanto jam de pluraj jaroj, kaj estas ŝatata de ĉeestantoj pro riĉa enhavo.

Fotoj de Du Pengpeng

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Afrika eperantisto Ajua Serge Rusaki en la Azia-Oceania Kongreso de Esperanto

**Published:** 2019-04-28

**URL:** http://esperanto.china.org.cn/2019-04/28/content_74731786.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Okazis la 9-a Azia-Oceania Kongreso de Esperanto en Danango, Vjetnamio

**Published:** 2019-04-28

**URL:** http://esperanto.china.org.cn/2019-04/28/content_74732123.htm

**Categories:** Esperantujo

Inter la 25a kaj la 28a de aprilo en Danango de Vjetnamio okazis la 9-a Azia-Oceania Kongreso de Esperanto. La kongreso, kun la ĉeftemo "Esperanto kaj Kultura Diverseco de Azio kaj Oceanio", allogis pli ol 280 esperantistojn el 22 landoj de Azio kaj Oceanio. Al la inaŭgura ceremonio de la kongreso ĉeestis Lu Cairong, vicprezidanto de Ĉina Internacia Eldona Grupo (ĈIEG), Liu Zhi, vicĝenerala konsulo de la ĝenerala konsulejo de Ĉinio en Danango, Zhao Jun, ĉefredaktoro de El Popola Ĉinio, Lee Jungkee, estrarano de UEA, kaj lokaj registaraj oficistoj. Sinjorino Nguyen Phuong Nga, alta protektanto de la kongreso kaj prezidanto de Vjetnama Unio de Amikaj Organizoj, salutparolis en la inaŭguro.

Dum la kongreso, diverslandaj E-organizoj el la du kontinentoj diskutis kaj interŝanĝis opiniojn pri la situacio kaj disvolvado de landaj E-movadoj, kaj kontribuis per siaj ideoj al la disvolvado de E-movado en la du kontinentoj kaj al regionaj interŝanĝoj kaj kunlaboroj en la venontaj 3 jaroj.

Lu Cairong (la dua de dekstre) parolas kun Nguyen Phuong Nga (la unua de maldekstre). (fotita de Du Pengpeng)

Lu Cairong (dekstre) parolas kun So Jinsu, prezidanto de Komisiono pri Azia Esperanto-Movado. (fotita de Du Pengpeng)

Chen Ji salutparolas nome de la ĉina delegitaro (fotita de Du Pengpeng)

Esperantisto vizitas la fotoekspozicion "70 Jaroj -- Ĉina Esperanta Movado kaj la Mondo". (fotita de Du Pengpeng)

Kunfotiĝo de membroj de la ĉina delegitaro, Lee Jungkee (la kvara de dekstre) kaj So Jinsu (la kvina de maldekstre) (fotita de Du Pengpeng)

Posttagmeze de la 26a de aprilo, la ĉina delegitaro, gvidata de Lu Cairong, okazigis la aktivecon Ĉina Tago, inkluzive de la fotoekspozicio "70 Jaroj -- Ĉina Esperanta Movado kaj la Mondo". Depost la fondiĝo de la nova Ĉinio, la E-movado de tiu ĉi lando multe progresis kun la subteno de la ĉina registaro. Ĉina Esperanto-Ligo okazigis la 71-an kaj la 89-an Universalajn Kongresojn en la jaroj 1986 kaj 2004, kaj organizis, kunlabore kun Pacifika Esperanto-Ligo kaj KAEM, la 5-an Pacifikan Kongreson de Esperanto, la 1-an Azian Kongreson de Esperanto kaj la 8-an Azian Kongreson de Esperanto en 1992, 1996 kaj 2016 respektive. Tiuj aktivaĵoj riĉigis la E-movadon en la regiono kaj akcelis kulturajn interŝanĝojn de Esperanto inter diversaj nacioj en- kaj ekster la regiono.

La Azia Kongreso de Esperanto, aranĝata de KAEM sub UEA kaj gastigata de Loka Kongresa Komitato (LKK), okazas en ĉiu 2-a aŭ 3-a jaro. KAEM fondiĝis en la 28a de julio 1994 dum la 79-a UK en Seulo, Korea Respubliko. Ĝi celas antaŭenpuŝi azian E-movadon, stimuli interŝanĝojn kaj progreson de Esperanto en la regiono, subteni evoluon de regiona junulara E-movado kaj disvastigi UEA en tiu ĉi regiono.

En la jaro 2016, post aprobo de UEA, KAEM kaj Oceania Esperanto-Asocio unuiĝis. Tiel aperis la nuna Azia-Oceania Komisiono de UEA, kaj la kongreso nomiĝas Azia-Oceania Kongreso de Esperanto.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Ĝojo (prezidanto de TEJO): Kion ni deziras de la Azia-Oceania Kongreso

**Published:** 2019-04-28

**URL:** http://esperanto.china.org.cn/2019-04/28/content_74732142.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Ĝojo (prezidanto de TEJO): KS okazos tuj post la Azia-Oceania Kongreso!

**Published:** 2019-04-28

**URL:** http://esperanto.china.org.cn/2019-04/28/content_74732146.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Ĝojo (Prezidanto de TEJO): Esperanto estas ponto por nia junularo

**Published:** 2019-04-28

**URL:** http://esperanto.china.org.cn/2019-04/28/content_74732151.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# So Jinsu: Ni havas du centrojn por azia E-movado

**Published:** 2019-04-29

**URL:** http://esperanto.china.org.cn/2019-04/29/content_74735742.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Nguyen Thi Phung Mai: Nova estraro de KAOEM progresigos nian movadon

**Published:** 2019-04-29

**URL:** http://esperanto.china.org.cn/2019-04/29/content_74735778.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# La 9-a Azia-Oceania Kongreso de Esperanto fermita

**Published:** 2019-04-30

**URL:** http://esperanto.china.org.cn/2019-04/30/content_74738066.htm

**Categories:** Esperantujo

La 28-an de aprilo la 9-a Azia-Oceania Kongreso de Esperanto estis fermita, la kongreso decidis, ke la 10-a Azia-Oceania Kongreso okazos en Sud-Koreio.

Redaktoro: Chen Ji

Ipernity:

El Popola Chinio

EPC El Popola Chinio

El Popola Chinio


---

# Nova estraro de KAOEM elbakita

**Published:** 2019-04-30

**URL:** http://esperanto.china.org.cn/2019-04/30/content_74738100.htm

**Categories:** Esperantujo

La 28-an de Aprilo finiĝis la 9-a Azia-Oceania Kongreso de Esperanto, en kiu elektiĝis nova estraro de KAOEM, nome s-ro Nisinaga Atusi el

Japanio

kiel prezidanto, s-ino Nguyen Thi Phung Mai kiel vicprezidanto, s-ino Oh Soonmo el Sud-Koreio kiel ĉefsekretario kaj s-ino Ilia Sumifia Dewi el Indonezio kiel vicsekretario.

Redaktoro: Chen Ji

Ipernity:

El Popola Chinio

EPC El Popola Chinio

El Popola Chinio


---

# La kongreso, varma kaj interesa

**Published:** 2019-05-07

**URL:** http://esperanto.china.org.cn/2019-05/07/content_74758550.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Grandaj pandoj ekloĝis en Rusio

**Published:** 2019-05-07

**URL:** http://esperanto.china.org.cn/2019-05/07/content_74758580.htm

**Categories:** Naturo kaj Mediprotekto

La 29an de aprilo, laborantoj el Ĉina Centro por Konservado kaj Esplorado de Grandaj Pandoj en Ya'an, sudokcidenta Ĉinio, metis la grandan pandon Dingding, en kaĝo, sur kamionon por la vojaĝo al Rusio. Fotis Xue Yubin.

Lastatempe la Zoologia Ĝardeno de Moskvo akceptis paron da grandaj pandoj, kiuj estas pli-ol-tri-jaraj. La knabo nomiĝas Ruyi kaj la knabino Dingding. Ĉi-jare la zoologia ĝardeno festas sian 155an datrevenon kaj la paro estas granda donaco al la zoologia ĝardeno.

Granda pando Dingding

Granda pando Ruyi

La retejo de la rusa amaskomunikilo

Komsomolskaya Pravda

raportis, ke la zoologia ĝardeno preparas sin por okazigo de gazetara konferenco por la grandaj pandoj.

Svetlana Akulova, ĉefo de la zoologia ĝardeno, diskonigis dum intervjuo al retejo, ke Ĉinio ludonos la paron al Rusio por 15 jaroj. Ruyi estas interagema kaj amika al homoj, dum Dingding estas singardema.

Laŭ la raporto, la du grandaj pandoj kvarantenos en la sekva monato. Svetlana Akulova diris: "Ili manĝos bambuojn kaj bambuŝosojn elkreskantajn en Ĉinio, kaj la zoologia ĝardeno per aviadilo transportos ilin el Sichuan de Ĉinio."

Ĉina amaskomunikilo diris, ke atinginte Rusion, ili estos metitaj en unu-monata kvaranteno kaj renkontiĝos kun rusaj vizitantoj en junio.

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Arda KS en Da Nang, Vjetnamio

**Published:** 2019-05-08

**URL:** http://esperanto.china.org.cn/2019-05/08/content_74763377.htm

**Categories:** Esperantujo

De la 29a de aprilo ĝis la 3a de majo 2019, en la vjetnama urbo Da Nang, okazis la 37-a KS--Komuna Seminario inter Ĉina, Japana, Korea kaj Vjetnama Junularoj. KS estas junulara evento, kiu ĉiujare okazas alterne en kvar landoj: Ĉinio, Japanio, Sud-Koreio kaj Vjetnamio.

Ĉifoje KS estis organizita de Vjetnama Esperantista Junulara Organizo (VEJO), kun la ĉeftemo “Man-en-mane protektu marmedion”. Entute 32 homoj partoprenis en KS, ili venis de Vjetnamio, Ĉinio, Filipinoj, Tajlando, Sud-Koreio, Japanio, Singapuro, Rusio, Irano, Hispanio, Demokratia Respubliko Kongo kaj Germanio.

Organizantoj de la 37-a KS

La KS-urbo Da Nang estas marborda urbo, kiu troviĝas en la centra parto de Vjetnamio. En la 30a de aprilo, KS-anoj ekskursis en la granda ludejo Vinpearl Nam Hoi An.

En la granda ludejo Vinpearl Nam Hoi An

Ekskurso en la antikva urbeto Hoi An

Dum KS okazis kaj seriozaj kaj amuzaj eventoj. Ĉeestantoj diskutis pri junulara movado en aziaj landoj, prelegis pri marmedio, okazigis AMO-seminarion (Aktivula Maturigo) kun la temo "Kiel okazigi E-aranĝon amikan al la medio". Junuloj aranĝis

ankaŭ

konkurson “S-ro Esperantisto”kaj “Perfekta Paro”, lernis tajan dancon kaj ludis Esperantan vortludon.

AMO-seminario

Prelego pri la ĉeftemo

Internacia Vespero ĉe la maro

Kandidatoj de konkurso “Perfekta Paro”

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Rododendro floras sur la montaro Changbai de la provinco Jilin

**Published:** 2019-05-09

**URL:** http://esperanto.china.org.cn/2019-05/09/content_74767962.htm

**Categories:** Naturo kaj Mediprotekto

En la gubernio Changbai de la provinco Jilin, nordorienta Ĉinio, nuntempe ĉie tra la montaro floras rododendroj. Tiu floro en Ĉinio nomiĝas alpa rozo, kaj en la korea lingvo ĝi nomiĝas Jin Dal Lae, kaj ĝi ĉefe vivas en montodeklivo, herbejo kaj arbedo. Rododendro plej frue floras sur la montaro de Jilin. Ĝi estas konsiderata kiel anoncanto de printempo kaj ankaŭ estas la simbola floro de la Yanbian-a Kore-nacia Aŭtonoma Prefektujo.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Internacia Hortikultura Ekspozicio: pentraĵoj pri ekologia civilizacio

**Published:** 2019-05-13

**URL:** http://esperanto.china.org.cn/2019-05/13/content_74779416.htm

**Categories:** Naturo kaj Mediprotekto

de ZHAO XI

Kun la temo "Verda Vivo, Bela Vivo", la Internacia Hortikultura Ekspozicio (2019) malfermiĝis ĉe la piedo de la Granda Muro. Post la malfermo en la 28a de aprilo, alvenis multaj vizitantoj. Ili spektas ne nur arbojn kaj florojn en la ekspozicio, sed ankaŭ ekologian civilizacion.

Internacia Hortikultura Ekspozicio en Pekino： flora teraso antaŭ Yongning-pagodo

En la inaŭguro, ĉina prezidanto Xi Jinping donis kvin proponojn: ni devas serĉi harmonion inter homaro kaj naturo; ni devas serĉi  verdan disvolvadon; ni devas ami la naturon; ni devas serĉi sciencan administradon; ni devas kunlabori por solvi problemojn. Tio signifas, ke Ĉinio volas kune kun aliaj landoj penadi por pli bela terglobo kaj konstrui homaran komunumon de komuna estonteco.

En la planado de Ĉina Pavilono, regas la koncepto pri energiŝparo, kaj ĝi estas nomita “verda konstruaĵo, kiu vivas kaj spiras”. Sur la tegmento de la pavilono estas pluvokolektilo, kaj la tereno estas akvopenetrebla. Sekve, kiam pluvo falas sur tegmenton aŭ terenon, ĝi povas eniri la subteran kolektejon. Post traktado, pluvakvo estas uzebla por akvumi terason kaj ekspoziciatajn plantojn, kaj tiel formiĝas ekologia mikro-ciklo.

Promenante en la ĉina parto de la ekspozicio, vizitantoj povas ĝui diversajn stilojn de ĉina ĝardenarto. La floroj, arboj kaj folioj ĉi tie ne nur enhavas kulturaĵon, sed ankaŭ montras harmonion inter homaro kaj naturo.

Ĉina Pavilono aplikas novan teknikon por produkti elektron: sur la tegmento estas 1056 fotovoltaaj vitroj, kiuj povas produkti elektron sen rekta lumo.

La Internacia Hortikultura Ekspozicio ne nur estas eksponejo por floroj kaj hortikulturo, ĝi ankaŭ konstruas ponton por ekologia interŝanĝo. Vicente Loscertales, ĝenerala sekretario de Buroo de Internacia Ekspozicio, diris, “Ĉinaj rimedoj estas tre efikaj, ĉar ili ne estas simple surpaperaj planoj. Mi vizitis urbojn de Ĉinio, kaj vidis multajn progresojn. Jen la rezulto de kunlaboro inter la centra registaro kaj lokaj registaroj de Ĉinio. Ankaŭ la sinteno de civitanoj estas tre grava.”

La Internacia Hortikultura Ekspozicio estas montrado kaj ankaŭ interŝanĝo.

Ekspozicio pri raraj plantoj de Ĉinio, troviĝas en la 1a etaĝo subtere de la Ĉina Pavilono, kiu prezentas pli ol 300 unikajn kaj rarajn plantojn de Ĉinio.

Prezento de ĉina ekologia kulturo

Vidkampo sur la Ĉina Pavilono, fore estas Yongning-pagodo.

Laboristoj zorgas plantojn en la Ĉina Pavilono.

Infano kaj maskotoj de Internacia Hortikultura Ekspozicio en Pekino Eta Burĝono kaj Eta Floro

Hangzhou-ĝardeno de Internacia Hortikultura Ekspozicio

La Internacia Pavilono de Internacia Hortikultura Ekspozicio en Pekino

Tulipoj en la urbeto de hortikulturo de Internacia Hortikultura Ekspozicio

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Triopa kongreso okazis en Malago, Hispanio!

**Published:** 2019-05-15

**URL:** http://esperanto.china.org.cn/2019-05/15/content_74785333.htm

**Categories:** Esperantujo

Antaŭ 110 jaroj, okaze de la 5-a Universala Kongreso en Barcelono, la antaŭuloj de IFEF iniciatis la unuajn paŝojn de kunlaborado inter esperantistaj fervojistoj. IFEF ĉi-jare kongresis en Hispanio, en la urbo Malago, ĝuste por festi sian jubileon en la sama lando kie ĝi naskiĝis.

La 71-a IFEF kongreso estis organizita kune kun la kongresoj de Hispanio (nacia) kaj de Andaluzio (regiona). Aliĝis ĉirkaŭ 180 homoj el 23 landoj, eĉ ekstereŭropaj (el Ĉinio, Japanio, Korea Popoldemokratia Respubliko kaj Brazilo). La kongresejo estas tre konvena por la aranĝo kaj bone ekipita per salonoj kun teknikaj instalaĵoj. Ankaŭ la loĝĉambroj estis komfortaj kaj kvietaj. Jes, kvietaj ĉar la strukturo estas parto de monaĥejo kaj seminario, kun malgranda preĝejo, en la alta parto de la urbo, ene de bela parko kun bela vegetaĵaro.

La elekto de samtempaj kongresoj estis farita por kunigi fortojn kaj doni al la partoprenantoj internacian etoson. La solena inaŭguro okazis en la granda salono de la kongresejo. Sur la podio ĉeestis la prezidantoj de la koncernaj asocioj, IFEF - HEF - AEU - LKK, reprezentanto de UEA kaj la urba skabenino pri kulturo. Post bonvenigaj salutvortoj de eminentuloj kaj el la partoprenantaj landoj, kaj post disdono de honoraj diplomoj, la prezidantino Rodica Todor per mallonga parolado deklaris malfermita la kongreson.

La programo estis riĉa kaj abunda kun parte samtempaj okazaĵoj. Krom la organizaj laborkunsidoj kaj plenkunsidoj de ĉiuj asocioj, okazis prelegoj fervojfakaj kaj ĝeneralaj. Temoj de la fakaj prelegoj estis ekzemple: “

Hyperloop

” en Hispanio, la konstruado de grandrapida fervojlinio en Sauda Arabio de Medino al Meko kaj la historio de malaga fervojo. Okazis ankaŭ prelegoj nerilataj al fervojo, konformaj al la kongresa temo “Enkonduki Esperanton kiel oficialan lingvon ĉe Eŭropa Unio”.

Komencantoj havis eblon sekvi E-kurson, komencintoj povis progresi en la parolado kaj aliaj povis elprovi sin en la KER-ekzamenoj.

La partoprenantoj ĝuis la sunon de la suda hispana urbo. La bela vetero permesis al ni ekskursi senprobleme al diversaj interesaj cellokoj, pri kiuj la organizantoj bone planis la vizitojn: al la urbocentro kaj botanika ĝardeno de Malago, al la urboj Granado, Rondo, Antekero, Kordovo kaj Zafarajo. Ĉi-lasta estis faka ekskurso: post aŭtobusa atingo de la altebenaĵo oni trovis malgrandan fervojlinion kun vagonareto tirata per malgranda vaporlokomotivo. La veturdaŭro estis je ĉirkaŭ 30 minutoj tra belega natura pejzaĝo.

La vespera kultura programo ofertis al la ĉeestantoj altnivelajn prezentaĵojn pri loka kulturo kun arĉorkestro “Koncerto Malaga”, “Rocìo Alba” kun kantoj kaj dancoj en la flamenka stilo, esperanta kaj internacia kulturo per teatraĵoj, poemoj, kantoj, en Esperanto, el Italio, Nederlando, Serbio kaj la tuta mondo.

La fermoj okazis en du diversaj tagoj, tiuj de la hispana kaj la andaluzia dimanĉe, tiu de IFEF marde. Per transdono de la IFEF-flago al germanaj kolegoj la kongreso ĉesis, sed ankoraŭ ne finiĝis. La programo daŭris ankoraŭ du tagojn per aldonaj ekskursoj por kelkaj kongresanoj, ĝis la sekva lundo, kun postkongresa ekskurso al norda Maroko.

Sidante, maldekstren:  Vito Tornillo(sekretario ); Rodica Todor (Prezidantino ); Ladislav Kovař (redaktoro ); starante, maldekstren : Jan Niemann (teknika komisiono ); Laurent Vignaud (kasisto ).

Transdono de IFEF-flago al la organizantoj de la venonta 72-a IFEF-Kongreso en Germanio.

LKK-anoj de la 72-a IFEF-kongreso prezentis al la publiko la venontan kongresurbon per lumbildoj kaj historiaj klarigoj. Ankaŭ venontjare la kongreso estos triopa, ĝi okazos en duŝtata urbo ligita per pontoj: Frankfurt ĉe Oder kaj Słubice, en germana kaj pola teritorioj. Do en ĝi kongresos IFEF, Germanio kaj Pollando. La dato estas de la 29-a de Majo ĝis la 5-a de Junio 2020. La komuna kongresa temo estos “Najbaroj”, la kongresa nomo “Transponta Kongreso” mallonge “TRAKO”.

Fine ĉiuj esperantistoj adiaŭis per “ĝis revido la venontan jaron”!

Vito Tornillo

Ipernity:

El Popola Chinio

EPC El Popola Chinio

El Popola Chinio


---

# Promenado en la Internacia Hortikultura Ekspozicio de Pekino (I): kuniĝo de montoj kaj riveroj

**Published:** 2019-05-15

**URL:** http://esperanto.china.org.cn/2019-05/15/content_74787495.htm

**Categories:** Naturo kaj Mediprotekto

de SU YIJUN

“Vidu la belan pejzaĝon ĉi tie, ni fotu”, 60-jara virino vokas siajn kunulojn. En la ejo de Internacia Hortikultura Ekspozicio (IHE), vi povas vidi fotantajn vizitantojn ĉie, en diversaj pozoj.

Ĉie estas fotantaj vizitantoj en diversaj pozoj (fotita de Zhao Xi)

IHE de Pekino troviĝas apud la Granda Muro, ĉe la rivero Guihe. Post sia malfermo en la 29a de aprilo, la ekspozicio akceptas milojn kaj milojn da vizitantoj ĉiutage. Ĝi estas la plej altnivela kaj granda ekspozicio en Ĉinio post IHE 1999 en Kunming kaj Internacia Ekspozicio 2010 en Ŝanhajo.

Montoj kaj rivero kuniĝas.

La pekina IHE sekvas la principon "Verda Vivo, Bela Vivo". Malproksime de ĝi staras la monto Haituo, la dua plej alta monto de Pekino. Apude fluas la rivero Guihe. Sude de tiu rivero situas la ekspozicio, kiu estas konstruita en Arbara Parko de la Rivero Guihe kaj bone reflektas la ideon “miksiĝas ĝardeno kaj naturo, kuniĝas ĝardeno kaj koro”.

La Ĉina Pavilono rigardata tra la kampo plena de floroj

La tuta areo de la ekspozicio estas ĉirkaŭ 503 hektaroj, dividita en kvar partoj: kerna eksponejo, montrejo, servejo kaj akva areo. La kerna eksponejo kovras areon de ĉirkaŭ 160 hektaroj, inkluzive de pavilonoj kaj ĝardenoj. Tie estas loko por prezenti hortikulturajn teknikojn el la tuta mondo.

La pekina IHE utiligas la spertojn de antaŭaj Hortikulturaj Ekspozicioj. La novaj konstruaĵoj harmoniiĝas kun la naturo, kaj kune kun montoj, riveroj, vilaĝoj kaj ĝardenoj de la distrikto Yanqing fariĝas bela pejzaĝo.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Tro: bonega albumo de Ale kaj Vojaĝo

**Published:** 2019-05-16

**URL:** http://esperanto.china.org.cn/2019-05/16/content_74790317.htm

**Author:** Rafael Henrique Zerbetto

**Categories:** Esperantujo

Vojaĝo estas nova muzikgrupo en Esperantujo, kiu lanĉis sian unuan Diskon, Planedo Nia (legu la recenzon ĉi tie: http://www.espero.com.cn/2018-12/27/content_74317327.htm), pasintjare. Evidentiĝis en tiu albumo, ke Vojaĝo estas aro da bonaj muzikistoj kun tre interesa muzikprojekto, tamen la disko ne tiom bone spegulis tion, kaj aŭskultante ĝin foje mi havis la impreson, ke la bando ne sukcesis plene disvolvi sian kreemon, foje mankis iom da aŭdaco, eble instigo.

Tro ĝojigis min dufoje. La unua fojo simple pro ĝia ekzisto, kiu atestas la viglecon kaj entuziasmon de Vojaĝo, kiu sukcesis lanĉi du albumojn en tiom mallonga tempo. La dua fojo estis kiam mi aŭskultis ĝin kaj konstatis, ke la partopreno de Ale Kosabela en tiu ĉi disko kontribuis por krei albumon plenan de kreemo kaj saĝe elpensitan, en kiu la kunigo de unuopaj kanzonoj kreas tutaĵon. Ĝuste tiu sento de tutaĵo mankis en Planedo Nia, kiu havas kelkajn elstarajn kanzonojn, tamen sonas kiel aro da kantoj.

Ale Kosabela estas sperta muzikisto de Esperantujo, kies muzikprojekto, plena de eksperimentado kaj influoj, ŝajnas bone agordiĝi kun tiu de Vojaĝo. Tiel kreiĝis mirinda partnereco, kiu donis al Ale bonkvalitajn muzikistojn, kaj al Vojaĝo spertulon kiu kontribuis por doni nordon al la disko, kiu komenciĝas kaj finiĝas per interesaj kanzonoj tre eksperimentaj, kiuj faras kvazaŭ prezenton kaj konkludon de la disko.

Inter tiuj kantoj muziko evoluas kaj fariĝas pli kaj pli danciga. Tio komencas per “Rajdu sur la Luma Ĉeval’”, kiu evidentigas alian flankon de la partnereco: la mirinda harmonio inter la voĉo de Ale kaj la ludstilo de Vojaĝo. “Tro”, la kanzono kiu nomis la albumon, estas alia kies melodio estas aparte atentiga (kaj danciga).

Ankaŭ tre plaĉis al mi aŭskulti registritan version de Raŭkaj Krioj de la Ver’, kiujn Ale prezentis al mi antaŭ kvar jaroj dum koncerto. La aranĝo kreita por tiu ĉi kanto estas laŭdinda, ĝi donis tre mildan, pufan etoson, al kanzono kies temo estas... furzo! La teksto de tiu ĉi kanto estas amuza, tamen santempe kun iom da ĉarmo kaj profundeco. Aliaj kanzonoj ne entenas tiom da spriteco, tamen la tekstoj estas ja bonaj. “Floroj de la Kosma Ĝarden’”, dueto inter Ale kaj Anna Burenius (La Perdita Generacio) belege sonas. Finfine, Ĵomart kaj Nataŝa ankaŭ partoprenis en tiu ĉi disko, per la kanto “Simplaj Vortoj”.

Estas impresa la listo de muzikistoj partoprenintaj en tiu ĉi albumo, inter ili Flavio Fonseca el Brazilo, Amir Hadziahmetovic (Esperanto Desperado) el Bosnio/Danio kaj Pancho Corrao (Strika Tango) el Argentino.

Kvankam la albumo nomiĝas Tro, ĝia prezo ne estas troa, do mi rekomendas al vi ĝin aĉeti en la retejo de Vinilkosmo: https://www.vinilkosmo-mp3.com/eo/popo-roko-hiphopo-elektronik/ale-kosabela-la-porkoj-strika-tango-111/4-tro.html

Membroj de Vinilkosmo-ABONKLUBO povas aŭskulti la diskon senpage per reta elsendo.

Verkis: Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Okazis aktivaĵo celebre al Patrina Tago por disvastigi Esperanton en infanĝardeno

**Published:** 2019-05-16

**URL:** http://esperanto.china.org.cn/2019-05/16/content_74791495.htm

**Categories:** Esperantujo

Volontulo disdonis al patrino de infano diskonigan folion pri Esperanto.

Prezentado dum la aktivaĵo

Prezentado dum la aktivaĵo

La 11-an de majo, en Dandong-urbo, nordorienta Ĉinio, okazis aktivaĵo por celebri Patrinan Tagon kaj disvastigi Esperanton en infanĝardeno. Ĝi estas okazigita de Dandong-a Esperanto-Ligo, Yuboyuan-a Infanĝardeno de Fengcheng-urbo, Prepara Komitato de Ĉina Esperanto-Universitato kaj Liaoning-a Esperanto-Ligo.

Raportis: Shang Ying

Ipernity:

El Popola Chinio

EPC El Popola Chinio

El Popola Chinio


---

# Promenado en la Internacia Hortikultura Ekspozicio de Pekino (II): Internacia Pavilono unika

**Published:** 2019-05-17

**URL:** http://esperanto.china.org.cn/2019-05/17/content_74795789.htm

**Categories:** Naturo kaj Mediprotekto

de SU YIJUN

Enirinte la ekspoziciejon de la pordo-3, oni povas vidi la Internacian Pavilonon, kiu konsistas el 94 kunigitaj "flor-ombreloj".

Krom sunŝirmado, la ombreloj ankaŭ havas verdajn kaj teknikajn funkciojn. Konsiderante la ŝanĝojn de sezonoj, ili havas neĝfandigan kablon ĉe la supro, kaj internan tubon por fluado de pluvakvo. La tubo estas konektita kun akvokolektejoj sub kaj surteraj. Dum la pekina IHE, la Internacia Pavilono funkcias por ekspozicioj de landoj kaj internaciaj organizoj, kaj okazigo de monda konkurso pri hortikulturo.

Flor-ombreloj de la Internacia Pavilono

En la pavilono, amasiĝas viglaj homoj. Naciaj budoj estas aranĝitaj kun lokaj trajtoj. Super la birma budo estas multkoloraj ombreloj kaj pupoj. Ĉe madagaskara budo estas pajla dometo kun nacia flago. En la budo de Ĉeĥio, troviĝas, krom delikataj kristalaĵoj, ankaŭ pupego de talpo, kiu iam populariĝis en Ĉinio. La pupego, alta kiel homo, allogis rigardojn de multaj homoj, kiuj alvenas por foti kun ĝi.

La tegmento kun ombreloj super birma budo

La budo de Madagaskaro

La talpo ĉe la ĉeĥa budo (fotis Zhao Xi)

Altiris vizitantojn ankaŭ diversaj varoj en landaj budoj, ekzemple lignoĉizaĵoj de zambia budo, brodaĵoj de taĝika budo, antikvaj sapoj de Alepo en siria budo, legendaj vinoj de moldava budo. Vizitantoj kaptis tiun raran ŝancon kaj aĉetis specialajn produktaĵojn. Samtempe ili ankaŭ fotiĝis kun deĵorantoj el diversaj landoj.

Lignoĉizaĵoj de zambia budo

Vinoj de moldava budo

Vizitanto fotiĝas kun deĵorantoj

La Internacia Hortikultura Ekspozicio de Pekino ne nur donas montrejon al multkoloraj kulturoj, sed ankaŭ ŝancon por interŝanĝoj inter landoj. Ĉinio pretas labori kun aliaj landoj por pli bone konstrui la belan mondon.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Ĉu estas blanka granda pando?

**Published:** 2019-05-30

**URL:** http://esperanto.china.org.cn/2019-05/30/content_74838799.htm

**Categories:** Naturo kaj Mediprotekto

En nia impreso, granda pando, specialaĵo de Ĉinio, kutime estas nigra-blanka kaj foje bruna. Sed en la 25-a de majo, la Administracio de Nacia Natura Rezervejo en Wolong, Sichuan, publikigis foton de granda pando tute blanka.

En la foto oni povas vidi la grandan pandon kun blankaj haroj kaj ungoj, kaj ruĝaj okuloj. Laŭ fakuloj, la granda pando estas albino kaj aĝas 1-2 jarojn. Vidinte la foton, retumanto ŝercis, ke al la patrino de la granda pando "mankas inko dum printado".

La foto estis farita de transruĝa fotilo ĉe 2000 metroj super la marnivelo en la naturrezervejo meze de aprilo. Tio montras, ke albina geno ekzistas en la populacio de la grandaj pandoj en Wolong, sed oni ne scias ĝian sekson laŭ la nunaj donitaĵoj.

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Esperanto-instruistoj de elementaj kaj mezaj lernejoj interŝanĝis sperton en Taiyuan, Ĉinio

**Published:** 2019-06-04

**URL:** http://esperanto.china.org.cn/2019-06/04/content_74853033.htm

**Categories:** Esperantujo

En la 24a de majo, 2019, okazis Seminario pri Esperanto-instruado en la elementa lernejo Baiyangshujie en la urbo Taiyuan, Shanxi-provinco. Esperantaj instruistoj el 6 elementaj kaj mezaj lernejoj de la provincoj Jiangsu, Shanxi kaj Hunan partoprenis en tiu seminario.

La aranĝo konsistis el prezento de instruado, societaj agadoj, interŝanĝo de spertoj kaj vizito en la lernejo. Tiu evento celas fortigi interŝanĝon pri Esperanta instruado en diversaj lernejoj en norda kaj suda Ĉinio, riĉigi lernejan kulturon, esplori la valoron de Esperanto por fremdlingva lernado, kaj eduki internacian konscion de lernantoj.

Wei Yubin, estro de la elementlernejo Baiyangshujie, konigas la lernejan kulturon kun Esperanta trajto.

Zhang Changsheng, prezidanto de Changzhou-a Esperanto-Asocio (provinco Jiangsu) diskonigas kiel la elementlernejo Oriento en Changzhou instruas kaj uzas Esperanton.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# China Daily raportis pri Esperanto!

**Published:** 2019-06-12

**URL:** http://esperanto.china.org.cn/2019-06/12/content_74880129.htm

**Categories:** Esperantujo

La 7-an de junio,

China Daily, la plej influa anglalingva ĵurnalo de Ĉinio

, en okulfrapa loko raportas pri Esperanto kun la titolo "Lingvo parolas por monda unueco" , intervjuinte Chen Ji, vic-direktoro de E-sekcio de El Popola Ĉinio.

La raporto prezentis historion de Esperanto, ĝian disvolviĝon en Ĉinio kaj la neŭtralecon en komunikado. Ĝi alte taksas la pozitivan rolon de Esperanto en antaŭenigo de kulturaj interŝanĝoj inter diversaj popoloj kaj ĝustigis malprecizan komprenon de ekster-esperantujo pri Esperanto, prezentis ĝiajn realan vivforton kaj valoron en realigo de la homa idealo pri paco, egaleco kaj harmonio.

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# E-libroj eniĝis en la vivon de malliberulaj infanoj

**Published:** 2019-06-12

**URL:** http://esperanto.china.org.cn/2019-06/12/content_74880535.htm

**Categories:** Esperantujo

Posttagmeze de la 31a de majo, kvin membroj de Xinxiang-a Esperanto-Asocio, gvidataj de Liu Jiahe, prezidanto de la asocio, vizitis Sun-vilaĝon de la urbo Xinxiang kaj donacis al infanoj 40 Esperantajn lerno-librojn kompilitajn de la veterana esperantisto Li Weilun, profesoro de Pekina Lingva kaj Kultura Universitato.

Ili ankaŭ faris prezentadojn en la vilaĝo. Wang Baosheng, vicprezidanto de la asocio, kaj Jia Rongxia, ĝia ĝenerala sekretario, laŭtlegis la Esperantan poemon "Bela Lingvo", la vicĝenerala sekretario Liu Ling kantis "Jasmenon" en Esperanto, la membro Meng Wenli prezentis la kanton "Mia Patrujo". Jia Rongxia ankaŭ instruis kanton pri Esperantaj alfabetoj al la infanoj. La atmosfero estis varma, Esperanto donis profundan impreson al la infanoj, kaj la esperantistoj havas bonajn rememorojn pri la vizito.

Sun-vilaĝo estas neregistara filantropia organizo de Ĉinio. Ĝi ĉefe okupiĝas pri senpaga speciala edukado, psika asisto, protektado de rajtoj kaj interesoj kaj profesia trejnado al neplenkreskuloj, kiuj ne havas vartantojn, el familioj de malliberuloj. La unua Sun-vilaĝo stariĝis en 1996. Nun en Ĉinio ekzistas naŭ tiaj vilaĝoj kiuj zorgas pri pli ol mil infanoj. Ĝis nun, la organizo jam helpis pli ol dek mil infanojn.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# La plej granda translanda akvofalo de Azio atendas vian viziton!

**Published:** 2019-06-14

**URL:** http://esperanto.china.org.cn/2019-06/14/content_74886577.htm

**Categories:** Naturo kaj Mediprotekto

La 11an de junio, turistoj sur bambua floso rigardis la akvofalon Detian.

En junio multe pluvas, tiel estas la plej bona tempo por viziti la akvofalon Detian, kiu allogas multajn turistojn. Tiu akvofalo troviĝas ĉe la landlimo de Ĉinio kaj Vjetnamio, kaj ĉe la akvofalo Ban Gioc de Vjetnamio. La du akvofaloj kune formiĝis la plej granda translanda akvofalo en Azio.

La 11an de junio, turistoj sur bambuaj flosoj rigardis la translandan akvofalon Detian.

La 11an de junio, turistoj sur bambuaj flosoj rigardis la akvofalon Detian.

La 11an de junio, turistoj sur bambuaj flosoj rigardis la translandan akvofalon Detian.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# KER-ekzameno okazis en tri urboj de Ĉinio

**Published:** 2019-06-17

**URL:** http://esperanto.china.org.cn/2019-06/17/content_74892010.htm

**Categories:** Esperantujo

La 15an de junio okazis la 8a tutmonda KER-ekzamen-sesio. En 15 lokoj de tri kontinentoj ĉirkaŭ 150 personoj ekzameniĝis.

En Ĉinio estis 3 ekzamen-urboj: Pekino, Zaozhuang kaj Chengdu, ekzameniĝis entute 66 personoj, 47 por nivelo B1, 15 por B2 kaj 4 por C1. Sukceson al ili!

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Ĝis revido, Mac!

**Published:** 2019-06-18

**URL:** http://esperanto.china.org.cn/2019-06/18/content_74896053.htm

**Categories:** Esperantujo

En oktobro 2018, ses usonaj gimnazianoj venis al la elementa lernejo Dongfang en la urbo Changzhou de la provinco Jiangsu, Ĉinio, por kultura interŝanĝo inter Ĉinio kaj Usono. Unu el ili, Mac, estas esperantisto, kaj fariĝis volontula instruisto de la Esperanto-asocio de la lernejo. La usonaj gimnazianoj baldaŭ finos lernadon en la lernejo kaj revenos al sia hejmlando.

La 12-an de junio, 2019, instruistoj kaj lernantoj de la lernejo okazigis ceremonion por adiaŭi Mac kaj aliajn usonanojn, kaj rememori la belajn spertojn. Ĉe la adiaŭa ceremonio, lernantoj de Mac prezentis artprezentaĵojn per Esperanto. Krome, ĉinaj kaj usonaj instruistoj kaj lernantoj faris kulturajn prezentadojn kaj faris "

Zongzi

-ojn (ĉina tradicia manĝaĵo de la Drakboata Festo)".

Esperanto kunligas la korojn, kiuj emas pacon kaj disvastigas amikecon!

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Lernantoj de Elementa Lernejo Baiyangshujie vizitis Esperanto-Muzeon de Zaozhuang

**Published:** 2019-06-19

**URL:** http://esperanto.china.org.cn/2019-06/19/content_74899873.htm

**Categories:** Esperantujo

Matene de la 15-a de junio, lernantoj de la Elementa Lernejo Baiyangshujie venis al Zaozhuang-a Universitato kaj vizitis Esperanto-Muzeon.

Sun Mingxiao, estro de la muzeo, diskonigis al ili la originan intencon pri konstruado de la muzeo, ĝian konstruadon kaj kolektaĵojn en la muzeo.

En la plurmedia halo, instruistoj kaj lernantoj de la lernejo spektis videaĵon pri la kvina datreveno de la muzeo kaj aŭskultis raporton faritan de doktoro Maciej St. Zieba, pola instruisto. Li asertas, ke Esperanto estas praktika lingvo kaj favora al amikaj interŝanĝoj inter diversaj etnoj. La lernantoj faris interŝanĝojn kun studentoj de Esperanto-fako de la universitato.

La Esperanto-Muzeo estas finkonstruita kaj prove funkciigita en la 8a de majo 2013, kaj oficiale malfermiĝis en la 16a de novembro de la sama jaro. Ĝi estas nuntempe la plej granda Esperanto-Muzeo kun plej multaj funkcioj en la mondo. En la muzeo estas pli ol 40 000 kolektaĵoj, kiujn la muzeo kolektis dum pli ol kvin jaroj, kaj ili ĉiuj estas donacitaj de tutmondaj esperantistoj. Inter la kolektaĵoj estas pli ol 2 700 kulturaj restaĵoj ŝtatnivelaj.

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Sep ĉinoj konkuras al la premio Sagaca Astronomia Fotisto de la Jaro

**Published:** 2019-06-21

**URL:** http://esperanto.china.org.cn/2019-06/21/content_74907423.htm

**Categories:** Naturo kaj Mediprotekto

Lastatempe, la organizantoj de la 11-a konkurso Sagaca Astronomia Fotisto de la Jaro publikigis la liston de kandidatiĝaj verkoj de la konkurso en 2019, inter kiuj ok estas verkitaj de sep ĉinoj. Tra iliaj lensoj, la nordia aŭroro kunfandiĝas kun stellumo, la lunlumo plibeligas nubojn en la nokta ĉielo, la Lakta Vojo brilas...

La konkurso estas okazigita de Reĝa Observatorio de Grenviĉo kaj estas tre altnivela konkurso pri astronomia fotografio en la mondo. Ĉi-jara konkurso ricevis pli ol 4 600 verkojn el 90 landoj, estiginte novan rekordon. La listo de premiitoj estos anoncita en la 12-a de septembro.

Jen iliaj verkoj!

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Forpasis D-ro Josef Kavka, scienca pioniro

**Published:** 2019-06-24

**URL:** http://esperanto.china.org.cn/2019-06/24/content_74915612.htm

**Categories:** Esperantujo

La 15-an de junio 2019 forpasis 97-jara D-ro Josef Kavka, sciencisto, geologo-petrologo, honora membro de Ĉeĥa Esperanto-Ligo, UEA kaj ISAE, multjara redaktoro de Scienca Revuo kaj Geologio Internacia, aŭtoro de multaj fakaj artikoloj esperantlingvaj kaj ĉeĥlingvaj.

Li naskiĝis la 25-an de aprilo 1922 en Hořovice kaj jam de infanaĝo aŭdis Esperanton de sia patro. Li esperantistiĝis en 1948 kaj en 1949 gvidis rondeton de gelernantoj en Duchcov. Li studis pedagogian kaj geologian-geografian fakultatojn de Karola Universitato en Prago. Profesie li estis petrologo, profesoro en ministaj mezlernejoj en Duchcov, Prago kaj Kladno. Li verkis lernolibron pri geologio por mezlernejanoj.

Li estas aŭtoro de preskaŭ tri cent artikoloj plejparte sciencaj, sed ankaŭ popularsciencaj kaj prilingvaj kaj aparte pri Esperanta terminologio. Neniam li forgesis en siaj nacilingvaj verkoj aludi la rolon de Esperanto por la koncerna esploro. Inter 1961 kaj 1973 li estis landa delegito de ISAE, en 1965 li fondis Geologian Sekcion de ISAE kaj la almanakon Geologio Internacia, kiun li redaktis tra ok volumoj (1967-1990). De 1971 ĝis 1980 ĝenerala sekretario de ISAE, ekde 1978 ĝis 1987 li altnivele redaktis la organon de ISAE Scienca Revuo. En la jaro 1964 la faka publikaĵo de Karola Universitato en Prago "Acta Universitatis Carolinae (Geologica)” unuafoje en la historio aperigis sciencan tekston en Esperanto, la studon de d-ro Josef Kavka: "Al la difino, klasado kaj nomenklaturo de la fonolitecaj vulkanrokoj”; kun resumoj en la ĉeĥa, germana kaj hungara lingvoj.

En 1971 la eldonejo Kartografie eldonis Poŝatlaso de la mondo, por kiu d-ro Josef Kavka esperantigis la mapojn kaj d-ro Tomáš Pumpr la tekstojn. Pri la geografia nomenklaturo en Esperanto ili aperigis ampleksan studon en Scienca Revuo en 1972.

En 1995 aperis lia verko Ĉu leŭcito en Bohemio?, kiun eldonis KAVAPECH, same kiel en 1996 Kontribue al PIV – Homonimoj en Esperanto. Konserviĝis son-intervjuo kun d-ro Kavka ĉe Ĉina Radio Internacia:

http://esperanto.cri.cn/641/2009/10/21/1s104365.htm

Ipernity:

El Popola Chinio

EPC El Popola Chinio

El Popola Chinio


---

# Deklaro de Universala Esperanto-Asocio okaze de la Monda Tago de Rifuĝintoj, la 20-a de junio 2019

**Published:** 2019-06-24

**URL:** http://esperanto.china.org.cn/2019-06/24/content_74916051.htm

**Categories:** Esperantujo

La 20-an de junio ĉiujare, Unuiĝintaj Nacioj markas la Mondan Tagon de Rifuĝintoj. Laŭ la Pakto de UN pri Rifuĝintoj, de 1951, rifuĝinto estas iu, kiu fuĝis el sia lando pro "bone fundamentita timo pri persekutado pro sia raso, religio, nacieco, membreco en specifa socia grupo aŭ politika opinio." Inter la multaj faktoroj devigantaj homojn forlasi siajn hejmojn estas internaj militoj, interetnaj malpacoj kaj media degenero.

La Pakto de UN pri Rifuĝintoj kaj ĝiaj postaj protokoloj garantias certajn rajtojn al rifuĝintoj, inkluzive de edukado por iliaj infanoj, aliro al publikaj servoj, loĝado kaj laboro. Oni ne rajtas resendi ilin al iliaj landoj de origino ĝis oni povos sekure fari tion.

Kiel parolantoj de la Internacia Lingvo Esperanto, ni estas aparte sentemaj pri la bezono provizi rifuĝintojn per lingvaj servoj kaj helpo pri lingvolernado, por ke ili povu praktiki ĉi tiujn rajtojn.

Ni konscias ankaŭ pri la fakto, ke la Celoj de UN por Daŭripova Evoluigo estis elpensitaj por interalie redukti malriĉecon, plifortigi edukadon, plibonigi homajn rajtojn kaj krei loĝeblan medion. Ni samtempe forte aprobas liveron de servoj al tiuj personoj forpelitaj el siaj landoj kaj instigas la kreadon de medio de paco ĉie en la mondo.

La 13-an de junio, UN komencis sian ĉiujaran retro-nombradon al la Internacia Tago de Paco, nome la 21-a de septembro. Paca mondo estus mondo sen rifuĝintoj – mondo en kiu homoj povus moviĝi libere kaj sen limo kaj mondo en kiu toleremo kaj kompreno triumfus. Ni kapablas krei tian mondon, se ni vere deziras fari tion. La Esperanto-movado subtenas Unuiĝintajn Naciojn en ties klopodoj mildigi homan aflikton kaj krei mondon de paco kaj kompreno.

El Gazetaraj Komunikoj de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Hejmo : nova unuopaĵo de Rafael Milhomem

**Published:** 2019-06-24

**URL:** http://esperanto.china.org.cn/2019-06/24/content_74916132.htm

**Author:** Rafael Henrique Zerbetto

**Categories:** Esperantujo

Rafael Milhomem scipovas ludi plurajn muzikilojn kaj sin dediĉas samtempe al malsamaj muzikstiloj. Tio igas lin aparte interesa muzikisto, ĉar kreiĝis pluraj apartaj vojoj laŭ kiuj li povas disvolvi sian muzikon. Li nun laboras pri nova albumo,

Kien vi iros?

, lanĉota komence de la venonta jaro.

Hejmo

estas la unua diskonigita kanzono de la lanĉota albumo.

En

Hejmo

, Rafael Milhomen revenas al la potenc-metala stilo de BaRok-Projekto, tamen sekvas vojon iomete malsaman: la influo de baroka muziko, aparte evidenta en la du albumoj de BaRok-Projekto, ne estas evidenta en tiu ĉi unuopaĵo, kiu pli similas al la stilo de Angra kaj aliaj metalaj bandoj de Brazilo. Tio estas promesplena vojo por esperanta metal-muziko, ĉar inter aliaj esperantaj muzikistoj kiuj klopodis disvolvi pezrokan aŭ metalan stilon, plejparto alproksimiĝis al elektronika muziko. Tiu ĉi unuopaĵo ne estas sufiĉa por ke oni klare komprenu kion Rafael Milhomem preparas por la sekva albumo, sed li verŝajne klopodas sekvi la vojon de "pura" potenc-metalo.

La teksto de tiu ĉi kanzono estas la samnoma poemo de Marjorie Boulton, kiu majstre prezentas al ni la malbonojn kaŭzitajn de milito. La elekto estas oportuna omaĝo al la plej elstara poetino de Esperantujo, kaj tiu ĉi unuopaĵo estas pruvo, ke ŝia poezio vivas eĉ post ŝia forpaso antaŭ du jaroj.

Hejmo

estas eta kontribuo de la arto al la nobla celo pacigi la homaron.

Alia aparte substrekinda parto de tiu ĉi unuopaĵo estas la partopreno de Karliene Araújo.

La unuopaĵo estas senpage disponebla en multaj retaj muzikejoj kaj ankaŭ eblas ĝin aŭskulti ĉe la kanalo de Rafael Milhomem en Youtube. El Popola Ĉinio diskonigas ĝin sube!

Verkis: Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Aziaj landoj kandidatis por mondaj heredaĵoj

**Published:** 2019-06-25

**URL:** http://esperanto.china.org.cn/2019-06/25/content_74919978.htm

**Categories:** Naturo kaj Mediprotekto

Arkeologiaj ruinoj de Liangzhu-urbo

Ĉi-jare estas entute 37 kandidataj programoj pri mondaj heredaĵoj. Inter ili estas 13 el Azio, inkluzive de dek kulturaj heredaĵoj kaj tri naturaj. Krom Ĉinio, ankaŭ Irako, Birmo, Barejno, Azerbajĝano, Barato, Laoso, Japanio, Indonezio kaj Sud-Koreio prezentis peticiojn pri kulturaj heredaĵoj. Irano kaj Tajlando kandidatiĝis respektive per hirkania arbaro kaj la arbaro Kaeng Krachan por naturaj heredaĵoj.

Karbominejo en Ombilin, kandidatigita de Indonezio, situas en okcidenta Sumatro kaj inkludas minejon, havenan karbokonservejon kaj fervojon ligantan la du lokojn. La minejo konstruita en la fino de la 19a jarcento daŭre funkciis ĝis 2002. Ĝia industria sistemo montras la teknikan novigon kaj kulturajn interŝanĝojn en la pasintaj cent jaroj. Espereble, ĝi fariĝos la unua industria monda heredaĵo en sudorienta Azio.

Ŝtatnivela marĉeja naturrezervejo de raraj birdoj en Yancheng

Pozitiva petado pri mondaj heredaĵoj montras, ke aziaj landoj, per altigo de sia reputacio pri kulturaj kaj naturaj heredaĵoj, kune antaŭenigas kulturan identecon de Azio.

Orient-aziaj landoj agas kiel antaŭe en la peticiado. Sud-Koreio elektis naŭ el ekzistantaj 637 akademioj kaj elmetis "nov-konfuceajn akademiojn". Japanio prezentis "grupon Mozu-Furuichi Kofun: tumuloj de antikva Japanio". Ĉinio petis du programojn: "arkeologiaj ruinoj de Liangzhu-urbo" kaj "rezervejo por migraj birdoj laŭ la marbordo de Flava Maro kaj Bohai-golfo de Ĉinio (unua fazo)".

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Balaaĵ-klasifiko fariĝas deviga

**Published:** 2019-06-26

**URL:** http://esperanto.china.org.cn/2019-06/26/content_74924296.htm

**Categories:** Naturo kaj Mediprotekto

Laŭ la raporto de porfremdula versio de ĉina amaskomunikilo

Popola Ĵurnalo

en la 24-a de junio, ĉinaj urbegoj, kiel Pekino, Ŝanhajo kaj Shenzhen, unu post alia reviziis aŭ ellaboris leĝojn pri ĉiutaga balaaĵo. La leĝoj celas intensigi balaaĵ-klasifikon kaj partoprenigi pli multajn homojn en balaaĵ-klasifiko. Laŭ kelkaj fakuloj, tio signifas ke Ĉinio ekeniras en la tempon de "deviga balaaĵ-klasifiko".

Redaktoro: Gao Shuyuan

Ipernity:

El Popola Chinio

EPC El Popola Chinio

El Popola Chinio


---

# Birda vido de Ĉinio

**Published:** 2019-06-27

**URL:** http://esperanto.china.org.cn/2019-06/27/content_74927814.htm

**Categories:** Naturo kaj Mediprotekto

Pli-ol-30-jara Lü Fengxiao vojaĝis tra Ĉinio kaj faris pli ol 400 mil fotojn dum dek jaroj. Tiuj fotoj, faritaj de senpilotaj aerveturiloj, kovras pli ol 30 provincojn de Ĉinio.

Lia fotaro kun la titolo "birda vido de Ĉinio" mirigas ĉiujn.

Li elspezis multe por fari la fotojn. "Pli ol dek aerveturiloj difektiĝis, kaj ili flugis entute 7 450 kilometrojn." Dum plejparto de la tempo, li sola vojaĝis kun 35-kilogramaj sakoj, unu sur la brusto kaj alia sur la dorso. En la du sakoj estis diversaj fotiloj, piloj kaj aerveturiloj.

La vidpunkto de senpilota aerveturilo estas ofte rigardata kiel "vidpunkto de Dio". Ĝi portas nin al pli alta loko por vidi neordinaran perspektivon.

Nun ni sekvu lian lenson kaj rigardu Ĉinion el la aero.

Ruĝa plaĝo de Panjin, Liaoning

Zhalong-marĉejo en Heilongjiang

Stepo en Tianshan, Xinjiang

Smerald-lago en Qaidam-baseno, Qinghai

Awancang-vilaĝo en Maqu, Gansu

Neĝo en aŭtuna tago, Kanas, Xinjiang

Montaro Granda Xing'an, Qiqihar, Heilongjiang

Ter-arbaro, Yuanmou, Yunnan

Tibeta rivero

Tianhe-a viadukto en Guangzhou

Sun-energia centralo en Shaanxi

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Esperanto-prelego en Ŝanhaja Instruista Universitato

**Published:** 2019-07-01

**URL:** http://esperanto.china.org.cn/2019-07/01/content_74940597.htm

**Categories:** Esperantujo

Matene de la 27a de junio, Zhou Tianhao, prezidanto de Ŝanhaja Esperanto-Asocio, prelegis en Fremdlingva Kolegio de Ŝanhaja Instruista Universitato, la temo estas “Lingvo de la Mondo: Esperanto”.

Zhou prezentis la historion, nunan situacion kaj estontecon de Esperanto, klarigis kiel aperis la lingvo, kio ĝi estas, kial lerni ĝin, ktp.. La enhavo estas riĉa kaj interesa.

Ĉi tiu prelego ankaŭ estas antaŭlaboro por la Esperanto-kurso en Ŝanhaja Instruista Universitato, okazonta en la venonta semestro.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Komitatanoj B elektitaj por la periodo 2019-2022

**Published:** 2019-07-03

**URL:** http://esperanto.china.org.cn/2019-07/03/content_74947677.htm

**Categories:** Esperantujo

La 29-an de junio okazis en la Centra Oficejo de UEA la nombrado de la voĉoj donitaj en la elektado de kvin Komitatanoj B por la periodo 2019-2022. Por tiu tasko la Estraro de UEA nomumis komisionon, kiu konsistis el la Ĝenerala Direktoro Martin Schäffer kaj la individuaj membroj Tobiasz Kaźmierski kaj Marc Konijnenberg. Aliaj helpantoj asistis ĉe la nombrado.

Por la unua fojo en la historio de UEA, membroj povis voĉdoni perrete. Papera balotilo estis tamen sendita al ĉirkaŭ 800 membroj, kiuj aŭ ne havis retpoŝtadreson aŭ havis iun kiu en la pasinteco iel ne funkciis. Partopreno eblis por ĉiu membro, kiu jam kotizis por la jaro 2019. La voĉdono estis plene anonima. El ĉiuj voĉdonrajtaj membroj (3849) voĉdonis 1497, t.e. 38,89%. Ĉiuj voĉdoniloj estis validaj, tamen 17 kovertoj ne respondis al la reguloj pri valideco. Plej multe da voĉoj, 1055, ricevis Emilio Cid. La aliaj kvar sukcesaj kandidatoj estis Osmo Buller (966), Lee Jungkee (868), Michael Boris Mandirola (856) kaj Aleks Kadar (773). Ne elektitaj estis Duncan Charters (764), So Jinsu (706) kaj Didier Janot (357).

La Komitatanoj B reprezentas en la supera organo de UEA la individuajn membrojn. Estas unu Komitatano B por ĉiu komencita milo da membroj laŭ la stato fine de la antaŭa jaro, ĉi-kaze la 31-an de decembro 2018. Krome, ĉiuj aliĝintaj landaj kaj fakaj asocioj kun minimume 100 membroj rajtas nomumi Komitatanon A. Aliaj asocioj nomumas observantojn, kiuj ne havas voĉdonrajton en la kunsidoj de la Komitato. Fine, la Komitatanoj A kaj B rajtas alelekti Komitatanojn C, kies nombro ne rajtas esti pli ol la kvarono de la suma nombro de la Komitatanoj A kaj B.

El Gazetara Komuniko de UEA

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Komenciĝis E-kurso en Sun-vilaĝo de Xinxiang

**Published:** 2019-07-03

**URL:** http://esperanto.china.org.cn/2019-07/03/content_74949150.htm

**Categories:** Esperantujo

En la 30a de junio, por celebri la 98-jariĝon de KPĈ (Komunista Partio de Ĉinio), pluraj membroj de Xinxiang-a Esperanto-Asocio vizitis Sun-vilaĝon de Xinxiang por instrui Esperanton.

En la Infana Tago, la 1-a de junio, la asocio donacis al la vilaĝo E-lernolibrojn, kaj ĉi-foje ili vizitis la vilaĝon por instrui Esperanton al tieaj infanoj. Ĝenerala sekretario de la asocio, Jia Rongxia, faris ĉefan instruadon, kun la helpo de la vicprezidanto de la asocio, Zhu Minghe. La instruado daŭris unu horon. La infanoj lernis pri E-literoj kaj pri kiel saluti kaj sinprezenti per la lingvo. Pli aĝaj lernantoj tre rapide ellernis kaj helpis la pli junajn. Ankaŭ la laborantoj kaj instruistoj de la vilaĝo komencis E-lernadon.

La asocio decidis daŭrigi la instruadon en posttagmezo de ĉiu ĵaŭdo dum tri monatoj kaj ĉiu leciono daŭros 1,5 horojn.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Xinjiang: Ĉefsezono por turismo en dezerto

**Published:** 2019-07-04

**URL:** http://esperanto.china.org.cn/2019-07/04/content_74952877.htm

**Categories:** Naturo kaj Mediprotekto

Fotoj de Ding Lei, raportisto de Xinhua-novaĵagentejo

En la 2a de julio vizitantoj rajdis sur kameloj en la vidindejo.

En julio komenciĝis ĉefsezono por dezerta turismo en Xinjiang.

Kumtag-dezerto en Shanshan-gubernio, Xinjiang, alinome "dezerto enurba", altiras multajn vizitantojn.

En la 2a de julio vizitantoj surgrimpis dunon en la vidindejo.

En la 2a de julio vizitantoj flugis per delta mortorglisilo en la vidindejo.

En la 2a de julio vizitantoj en turisma veturilo en la vidindejo

Laboranto de la vidindejo de Kumtag-dezerto diris, ke ekde la lasta monato la vidindejo akceptas pli ol 3 000 homojn/fojojn ĉiutage, kaj en la unua duono de la kuranta jaro venis al la vidindejo 360 mil vizitantoj/fojoj, je 51% pli multe kompare kun la sama periodo de la pasinta jaro.

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Rekta elsendo pri grandaj pandoj en Moskvo

**Published:** 2019-07-05

**URL:** http://esperanto.china.org.cn/2019-07/05/content_74956820.htm

**Categories:** Naturo kaj Mediprotekto

La grandaj pandoj Ruyi kaj Dingding el Ĉinio vekis vastan atenton de rusoj tuj post sia debuto en Moskvo.

Tamen rusoj havis "dolĉan ĉagrenon" -- ili ne povis facile viziti la grandajn pandojn. Tial la zoologia ĝardeno en Moskvo elpensis bonan ideon: fari rektan elsendon pri la grandaj pandoj per interreto. Ekde la 1-a de julio ok kameraoj en la pavilono de grandaj pandoj diurne elsendas pri la grandaj pandoj Ruying kaj Dingding, kaj en la retejo de la zoologia ĝardeno oni povas rigardi ilin kiam ili estas nutrataj kaj trejnataj.

Multaj rusaj retanoj estas kontentaj pri tio. Laŭ statistiko de la zoologia ĝardeno, la nombro de ĉiutagaj vizitantoj jam superis 50 mil.

"Estas amuze, eĉ kiam la grandaj pandoj siestas, la emo ilin rigardi ne malkreskas. Kompreneble, tio estas natura, ĉar ili estas ankoraŭ ĉarmaj eĉ dum sonĝo," diris la zoologia ĝardeno en Fejsbuko.

Ĉefo de la zoologia ĝardeno diskonigis, ke la interreta elsendo helpas la publikon pli bone koni grandan pandon. Ŝi diris: "Per interreta elsendo, oni povas observi ilin tagnokte. Ekzemple, kiel ili trovas la frandaĵon kaŝitajn antaŭe, manĝas fruktojn kaj ludas."

En la 29a de aprilo la du grandaj pandoj atingis Moskvon per aviadilo.

En junio la grandaj pandoj ekloĝis en la zoologia ĝardeno en Moskvo, kaj komenciĝis la 15-jara ĉin-rusa esplorado pri protektado de grandaj pandoj.

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Informilo de la UN-oficejo de Universala Esperanto-Asocio

**Published:** 2019-07-08

**URL:** http://esperanto.china.org.cn/2019-07/08/content_74965178.htm

**Categories:** Esperantujo

Feliĉan Esperanto-Tagon!

La 26-a de julio estis la dato en la jaro 1887 kiam L.L. Zamenhof, el Varsovio, aperigis sian unuan libron pri Esperanto, tiel lanĉante la tiam nomatan Internacian Lingvon al historio de konstanta uzo de tiu tago ĝis hodiaŭ. Esperanto-Tago, kiel ĝiaj parolantoj nun nomas ĝin, estas okazo retrorigardi al tiu kontinua historio kaj samtempe alrigardi la estontecon. Malakceptite de la Ligo de Nacioj en la 1920aj jaroj kaj ĝuante relative malmultan oficialan rekonon eĉ hodiaŭ, Esperanto estas iasence subgrunda movado.

Ankoraŭ multaj homoj surpriziĝas ekscii, ke Esperanto-parolantoj nombras je centmiloj (eble eĉ milionoj) da aktivaj uzantoj, kaj ke la lingvo konstante evoluas kaj ekspansias ekde la tagoj kiam Zamenhof ĝin fondis per eta milvorta leksiko kaj kelketaj gramatikaj reguloj. Ĝi estas nun plena kaj kompleta lingvo, kiel pruvas ĝiaj parolantoj. UNESKO rekonas tion, kaj la revuo de UNESKO, UNESKO-Kuriero, aperas en Esperanto-eldono.

Ĉi-jare, Esperanto-Tago koincidos kun la ĉiujara Universala Kongreso de Esperanto (kiu en la nuna jaro okazos en Finnlando). Kvankam temas pri la 104-a tia kongreso, iuj homoj estas plene mirigitaj kiam ili ekscias, ke Esperanto estas la sola lingvo en tiuj kongresoj, aŭ ke ekzistas miloj da libroj en Esperanto, aŭ ke Esperanto havas denaskajn parolantojn, aŭ ke pli ol du milionoj da homoj elŝutis la Esperanto-apon de Duolingo.

Ni invitas vin aliĝi al ni en festado de tiu forto por mondaj paco kaj kompreniĝo, tiu movado kiu firme subtenas Unuiĝintajn Naciojn kaj ties Celojn por Daŭripova Evoluigo (argumentante por ili tra la tuta mondo, diskutante iliajn virtojn kaj mankojn en miloj da kunvenoj kaj konversacioj, senlace laborante por internacia komunikado. Feliĉan Esperanto-Tagon al la tuta mondo!

Junaj Esperanto-parolantoj laboras por la Celoj por Daŭripova Evoluigo

Delegacio de TEJO, la organizaĵo de junaj Esperanto-parolantoj, partoprenis la Tutmondan Festivalon pri Agado rilate al la Celoj por Daŭripova Evoluigo (SDG Global Festival of Action) en Bonn, Germanio, de la 2-a ĝis la 4-a de majo. La aranĝon organizis Unuiĝintaj Nacioj, kadre de la Kampanjo por Aktivado.  La Ĝenerala Sekretario de TEJO Konstanze Schönfeld (Tuŝka) kaj la volontulino Manuela Burghelea reprezentis la organizaĵon.  La celoj de la festo estis subteni la plenumon de la Celoj por Daŭripova Evoluigo tra la mondo, konekti homojn el pluraj kontinentoj kaj prezenti novajn, elstarajn projektojn.

Pri la aranĝo, Tuŝka rakontas:  “Homoj tre entuziasmiĝis pri Esperanto, elŝutis la apon Duolingo por eklerni ĝin kaj petis informojn pri niaj interkontinentaj agadoj.  Ekde kelkaj jaroj, la impreso de la homoj pri Esperanto estas pli kaj pli videble pliboniĝanta.

“Estis sufiĉe multe da spaco por junaj homoj por kunkrei, diskutadi, kritike komentadi dum la evento. Mi esperas ke estontece ni sukcesos partopreni la aranĝon denove, kun pli granda delegacio de junaj esperantistoj.”  (TEJO Aktuale)

TEJO kongresos en Slovakio en julio

“Kontraŭ antaŭjuĝoj” estas la temo de la ĉi-jara Internacia Junulara Kongreso, organizita de la slovaka branĉo de TEJO, la monda Esperanto-junulara organizaĵo, de 28 julio ĝis 4 aŭgusto. Vi povas legi pri la kongreso ĉe

https://ijk2019.tejo.org/

aŭ rigardi la videon ĉe

https://www.youtube.com/watch?v=cKx7yWsTbLo

Lingva simpozio emfazis la bezonon ne nur paroli sed aŭskulti

En mondo kie problemoj kaj ankaŭ solvoj fariĝas tutmondaj laŭ karaktero, ni devas lerni aŭskulti la mondon en ĉiu ties diverseco – en la lingvoj de ordinaraj homoj.  Jen unu el la ĉefaj konkludoj de la Jara Simpozio de la Studogrupo pri Lingvoj kaj Unuiĝintaj Nacioj, kiu kunvenis en Novjorko la 9-an kaj 10-an de majo, 2019.

“

Aŭskulti, Paroli kaj Agadi en Multlingva Mondo

”

estis la temo de la simpozio, kiu kunvenigis funkciulojn de UN, universitatanojn kaj lingvajn fakulojn tra du plenaj tagoj de prelegoj, referaĵoj kaj diskutoj.

La lingva dimensio de la laboro de UN, diris la simpoziaj partoprenantoj, estas ofte neglektata aŭ senkomente akceptata – ne nur la formala uzo de la ses laborlingvoj de UN (angla, araba, ĉina, franca, hispana, rusa) en UN, sed ankaŭ la interrilato de UN kun publiko kiu parolas eĉ milojn da diversaj lingvoj.

Dudirekta konversacio estas lingva defio kaj ankaŭ lingva neceso, ĉar UN bezonas la fidon de ĉiuj partioj, inkluzive de la granda publiko kiun ĝi servas – kaj senpere kaj pere de siaj membraj ŝtatoj.

Simpoziaj partoprenantoj notis, ke la Ĝenerala Sekretario de UN António Guterres laboras por forigi la mankon de atento al lingvaj demandoj. “Multlingvismo estas esenca valoro de Unuiĝintaj Nacioj,” lastatempe asertis la Ĝenerala Sekretario – precipe en kunteksto en kiu la 17 Celoj de UN pri Daŭripova Evoluigo ne estas atingeblaj sen aktiva kunlaboro kaj kontribuado de ĉiu socia nivelo.

Tri ĉefparoladoj emfazis kontrastajn aspektojn de tiu ĉi demando. Thomas Ricento, profesoro pri edukado en la Universitato de Kalgario, Kanado, kaj specialisto pri aplika lingvistiko, atentigis pri miskomprenoj pri la naturo de lingvo – miskomprenoj kiuj povas konduki al malbone formulitaj lingvaj politikoj. Ambasadorino Narjess Saidane, de la Internacia Organizaĵo de la Frankofonio, sugestis, ke lingva malegaleco subfosas la mesaĝon de UN kaj kreas senton de malplivaloro inter tiuj kiuj estas devigataj adaptiĝi al siaj lingve pli potencaj najbaroj.

Inter la kontribuantoj al la programo en Novjorko estis ambasadoroj kaj iliaj reprezentantoj el Malio, Kanado, Portugalio, Hispanio kaj la Ligo de Arabaj Ŝtatoj, plus stabanoj el pluraj sekcioj de UN.

Subtenis la simpozion la Centro por Aplika Lingvistiko (Washington DC), Esperantic Studies Foundation, La Frankofonio, Universala Esperanto-Asocio, kaj aliaj. Birkbeck, University of London donis subtenon al paralela ateliero ĉe UN.

La Studogrupo pri Lingvo kaj Unuiĝintaj Nacioj (

www.languageandtheun.org

) celas krei dialogon pri la lingva politiko de UN kaj pri ties uzo de lingvaĵo kaj lingvoj en interrilato kun siaj multaj publikoj.

La venontjara simpozio okazos la 7-an ĝis la 9-an de majo en Novjorkurbo kaj en Princeton, Novĵerzeo, sub la titolo “Lingvo kaj migrado: Travivado kaj memoro.” Ĝin sponsoros interalie Universitato Princeton.  La alvokon por proponoj pri referaĵoj vi trovos ĉe

https://piirs.princeton.edu/event/conference-language-and-migration-experience-and-memory

El Esperanto por UN (

www.esperantoporun.org

)

Redaktis Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Nepalaj esperantistoj vizitis Pekinon

**Published:** 2019-07-08

**URL:** http://esperanto.china.org.cn/2019-07/08/content_74965281.htm

**Categories:** Esperantujo

De la 4a ĝis la 6a de julio, grupo de nepalaj esperantistoj vizitis Pekinon, Ĉinio. Ili estas vojaĝantaj al la Universala Kongreso en Lahtio, Finnlando. En Pekino, nepalaj amikoj vizitis la oficejon de El Popola Ĉinio, kaj promenadis en parkoj kaj tradiciaj stratoj.

La nepala grupo daŭrigis sian vojaĝon al Mongolio kaj Rusio per buso kaj trajno.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Kial gravas la venontjara elekto de UEA? Kiajn komitatanojn ni bezonas?

**Published:** 2019-07-10

**URL:** http://esperanto.china.org.cn/2019-07/10/content_74975000.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Ĉina rezervejo por migraj birdoj estas enmetita en la Liston de Mondaj Naturaj Heredaĵoj

**Published:** 2019-07-11

**URL:** http://esperanto.china.org.cn/2019-07/11/content_74978091.htm

**Categories:** Naturo kaj Mediprotekto

La 5-an de julio, en Bakuo, Azerbajĝano, okazis la 43a Kunveno de Monda Heredaĵa Komitato de UNESKO. La kunveno aprobis enskribi la rezervejon por migraj birdoj laŭ la marbordo de Flava Maro kaj Bohai-golfo de Ĉinio (unua fazo) en la Liston de Mondaj Naturaj Heredaĵoj. Tiel la rezervejo fariĝis la 54-a Monda Heredaĵo en Ĉinio.

La rezervejo troviĝas en la urbo Yancheng de la provinco Jiangsu en orienta Ĉinio, kiu konsistas ĉefe el plaĝoj kaj aliaj marbordaj marĉoj. Ĝi estas grava loko por migrado de la birdoj inter Orienta Azio kaj Aŭstralio, kaj la loko kie milionoj da migrantaj birdoj ripozas, ŝanĝas siajn plumojn kaj pasigas la vintron.

En la rezervejo vivas 23 specoj da gravaj birdoj kaj 17 specioj da birdoj, kiuj estas en la Ruĝa Listo de Endanĝerigitaj Specioj de la Internacia Unio por Konservado de Naturo, inkluzive de unu krize pereonta specio, kvin endanĝerigitaj specioj kaj kvin vundeblaj specioj.

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Kultura interŝanĝo de Esperanto okazis en la urbo Taiyuan

**Published:** 2019-07-12

**URL:** http://esperanto.china.org.cn/2019-07/12/content_74984620.htm

**Categories:** Esperantujo

La 5an de julio, la somera kultura interŝanĝo de Esperanto, kune organizita de Pekina Esperanto-Asocio kaj Tianjin-a Esperanto-Asocio, okazis en la Elementa Lernejo Baiyangshujie en la urbo Taiyuan, la provinco Shanxi, norda Ĉinio.

Esperanta instruado en la lernejo okazas jam 11 jarojn,

la lernejo famiĝas en Ĉinio kaj eĉ en la internacia Esperanto-komunumo pro la plena Esperanto-etoso.

Posttagmeze de la 5a de julio, pli ol 20 esperantistoj el Pekino kaj Tianjin atingis la urbon Taiyuan kaj vizitis la lernejon. Tie lernantoj kaj instruistoj prezentis al la gastoj belajn programerojn en la ĉina lingvo kaj Esperanto.

Wei Yubin, estro de la Elementa Lernejo Baiyangshujie salutparolas en Esperanto. (foto: Zhang Ping)

Yu Jianchao, prezidanto de Pekina Esperanto-Asocio, alte taksas la Esperanto-nivelon de la lernantoj kaj instruistoj. (foto: Zhang Ping)

Instruistoj de la lernejo voĉlegas la poemon

Preĝo sub la verda standardo

.

Esperanta koruso

La Lago Bajkalo

(foto: Zhang Ping)

Post prezentado de esperantistoj el Pekino kaj Tianjin, en la nomo de Pekina Esperanto-Asocio, Yu Jianchao donacis al la lernejo Esperantajn infanlibrojn, esperante ke la infanoj sane kreskos kaj senĉese altigos kapablojn pri legado kaj lernado. Poste, ankaŭ esperantistoj Ye Nianxian, Xiao Huoli kaj Lin Lisha donacis librojn kaj diskojn al la lernejo. Vizitantoj esperas, ke Esperanto-instruado en la lernejo daŭre evoluos kaj kontribuos al la Esperanto-movado de Ĉinio.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Islanda ambasadorejo en Ĉinio donacis E-librojn al Ĉina Internacia Eldona Grupo

**Published:** 2019-07-12

**URL:** http://esperanto.china.org.cn/2019-07/12/content_74986223.htm

**Categories:** Esperantujo

La 8an de julio, islanda ambasadoro Gunnar S. Gunnarsson vizitis Ĉinan Internacian Eldonan Grupon (ĈIEG), kaj donacis al la grupo E-librojn kolektitajn de Baldur Ragnarsson, forpasinta islanda verkisto, poeto kaj esperantisto. La ambasadoron akompanis Ragnar Baldursson, filo de Baldur Ragnarsson kaj eksa plenrajtigita konsilisto de islanda ambasadorejo en Ĉinio.

Baldur Ragnarsson forpasis en Islando, en la 25a de decembro 2018. Por subteni Esperanto-movadon en Ĉinio, li per testamento donacis pli ol mil E-librojn, inkluzive de verkoj faritaj de li mem, al Ĉina Esperanto-Ligo sub ĈIEG.

Post interparolo kun Lu Cairong, vicprezidanto de ĈIEG, Gunnarsson donacis al ĈIEG pli ol mil librojn kolektitajn de Ragnarsson, inter kiuj estas la poemaro

La Lingvo Serena

, verkita de Ragnarsson, Esperanto-Vortaro, Esperanto-lernolibroj en la islanda kaj kelkaj gazetoj redaktitaj de Ragnarsson.

Lu Cairong (dekstre) interparolas kun Gunnarsson.

Gunnarsson (maldekstre) donacas al Lu Cairong ĉefajn verkojn de Ragnarsson.

Baldursson (maldekstre) kaj Gunnarsson (meze) konigas al Lu Cairong gazetojn redaktitajn de Ragnarsson.

Verkoj de Ragnarsson

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Ŝanhajo: Artaĵo el plastaj rubaĵoj vekas la konscion pri mediprotekto

**Published:** 2019-07-17

**URL:** http://esperanto.china.org.cn/2019-07/17/content_75001097.htm

**Categories:** Naturo kaj Mediprotekto

Lastatempe, en Scienca kaj Teknologia Muzeo de Ŝanhajo oni aranĝis instalitan artaĵon "Giganta Ringo", konsistanta el ĉirkaŭ 20 mil rekuperitaj plastaĵoj. La artaĵo, longa je 17 metroj, kun formo de ringo pro spegula reflekto, celas prezenti "rubaĵan zonon" el plastaj rubaĵoj en oceano, kaj tiel atentigi homojn redukti produktadon kaj forĵetadon de plastaj rubaĵoj.

La 14-an de julio, homoj en vizito de la "Giganta Ringo". (Fotis Fang Zhe de la novaĵ-agentejo Xinhua)

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# La laboro de ĉinaj E-instruistoj estas ne neglektebla parto de ILEI -- Intervjuo al Wei Yubin (estro de la element-lernejo Baiyangshujie)

**Published:** 2019-07-17

**URL:** http://esperanto.china.org.cn/2019-07/17/content_75002571.htm

**Categories:** Videoj

Ipernity:

El Popola Chinio

EPC El Popola Chinio

El Popola Chinio


---

# Kiel bovobredado en sudokcidenta Ĉinio solvas ekologian problemon?

**Published:** 2019-07-18

**URL:** http://esperanto.china.org.cn/2019-07/18/content_75006407.htm

**Categories:** Naturo kaj Mediprotekto

La gubernio Fengdu siduas en la urbo Chongqing, en sudokcidenta Ĉinio, kaj estas ĉe la rivero Jangzio. En 2002, bovobredado komenciĝis en Fengdu. Komence, kamparanoj bredis bovojn por terkulturo. Pro malbona ekonomia kondiĉo, kelkaj familioj kune bredis unu bovon. Poste, la loka registaro donis al kamparanoj malgrandsuman prunton seninterezan, celante kuraĝigi ilin bredi bovojn por altigi enspezojn. Ĝis la fino de 2018, en Fengdu jam estis entute 157 mil bovoj.

Granda bovobredejo en Fengdu

Bovobredado riĉigas kamparanojn, tamen ĝi ankaŭ kaŭzas problemojn: unu bovo produktas 25-30 kg. da fekaĵoj tage, do en la tuta gubernio aperas pli ol 4 000 tunoj da bovfekaĵoj en unu tago. Se oni ne traktas ilin ĝustatempe, ili poluas grundon kaj akvon. Fengdu situas en la supra baseno de la rivero Jangzio kaj en regiono de la akvokonservejo Tri Gorĝoj, sekve la kvalito de loka akvo efikas sur la sanon de kelkcent milionoj da homoj en la meza kaj malsupra basenoj.

Vilaĝanoj memoras, ke inter la jaroj 2007 kaj 2010 bovobredado rapide kreskis. Bredistoj okupiĝis nur pri pligrandigo de nombro de bovoj, kaj neglektis poluon. Nur malgranda parto de la fekaĵoj estis uzata kiel sterko, kaj la aliaj fekaĵoj altiris multajn moskitojn kaj muŝojn. Tiam en la vilaĝo ĉie fluis malpura akvo kaj malbonodoris.

En 2011, Fengdu proponis konstrui “Centron pri Bovoj en Ĉinio”. Ekde tiam, la loka registaro pli kaj pli klopodas por regi poluon kaŭzitan de bovobredado.

En 2016, estis konstruita, apud granda bovobredejo, fabriko de organika sterko. La bovobredejo havas ĉirkaŭ 5 000 bovojn. En la bredejo estas aŭtomata sistemo, kiu regule kolektas bovfekaĵojn, kaj poste veturilo transportas ilin al la apuda fabriko. En la fabriko, per novaj teknikoj, fermentado kaj senpoluigo de bovfekaĵoj povas finiĝi en 24 horoj, post 5-6 tagoj organika sterko estas preta.

Krom bovobredado, bredistoj ankaŭ kolektas bovajn fekaĵojn kaj vendas ilin al la sterkofabriko. La antaŭe senvaloraj fekaĵoj nun estas enspezigaj. Kaj aperis perantoj, kiuj profesie okupiĝas pri aĉetado kaj transportado de bovaj fekaĵoj.

Post senpoluiga traktado kaj efika utiligo de la agrikulturaj rubaĵoj, la media problemo de la bredejo estas solvita. Fekaĵoj kaj eluzita akvo fariĝis sterko. “Tiu sistemo povas fundamente solvi la problemon pri rubaĵa poluado, kaj ni povas realigi ‘nul-ellason’ de bovfekaĵoj”, diris Wu Dongping, respondeculo de la fabriko.

Por familiaj bredejoj, estas pli fleksebla maniero por senpoluigo. En 2014, la registaro de Fengdu difinis tri areojn por bredado: malpermesata areo, limigata areo kaj taŭga areo. Baseno kun malalta altitudo estas rezervejo de akvofonto, do tie estas malpermesata areo; kaj alta montoflanko estas taŭga areo, kaj po 13,4 hektaroj povas viviteni 50 bovojn. “En la urbeto Baoluan estas ĉirkaŭ 9 000 bovoj, kaj ilia nombro facile atingas 10 000, sed ni devas limigi la nombron”, diris Yi Bo, oficisto de la registaro de Baoluan.

Biogasejo en vilaĝo

En vilaĝoj kie bovobredado koncentriĝas, vilaĝanoj kaj la loka registaro kune investis kaj konstruis biogasejon, kiu povas plenumi ĉiutagajn postulojn de ĉirkaŭaj vilaĝanoj, ĉefe pri kuirado kaj hejtado. La restaĵoj el biogasejoj povas esti uzataj kiel sterko aŭ por kreskigo de tervermoj kaj manĝeblaj fungoj. Vilaĝanoj reformis bredejojn, apartigis pluvan kaj eluzitan akvon, sekaĵojn kaj malsekaĵojn por eviti poluadon de tero kaj akvo pro miksado de pluvakvo kaj fekaĵoj. Bredisto Zhang Jinwei pli frue konsciis gravecon pri mediprotekto. Li diskonigis, ke por konformi al rilataj postuloj, la bredejoj konstruitaj post 2009 havas plenan aparataron por traktado de poluaĵoj, kaj la malnovaj bredejoj estis reformitaj.

Zhang Jinwei, bovobredisto

"La nova bredejo, konstruita pasintjare, estas mia eksperimento, kiu liberigas nigran boveton kaj lasas ĝin moviĝi," tion aldonis la filo de Zhang Jinwei. Malsame ol la kutima ligita bredado en familia bredejo, ĝi donas pli da libero al bovoj. Kvankam tio longigas la kreskan tempon, tamen plibonigas guston de la bovaĵoj kaj igas ilin pli taŭgaj por mez- kaj alt-klasa merkatoj.

La bovobredado de Fengdu evoluis dum 17 jaroj. Kamparanoj riĉiĝas kaj konscias la gravecon pri mediprotekto. Iama “rubaĵo” fariĝis valora resurso. Senĉese progresas bovobredistoj kaj bovobredado de Fengdu.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Novelaro：La Ĉasisto de Sonĝoj

**Published:** 2019-07-26

**URL:** http://esperanto.china.org.cn/2019-07/26/content_75036299.htm

**Categories:** Esperantujo

En julio 2019 eldonejo “Libera”, Belgio, eldonis la novelaron “Ĉasisto de sonĝoj” de Julian Modest. La libro enhavas 27 novelojn, kiujn la aŭtoro verkis dum la lastaj du jaroj. Legante “Ĉasisto de sonĝoj” oni nerimarkeble eniras mirindan mondon, riĉan je aventuroj, emocioj, esperoj kaj amoj. La aŭtoro spertas montri kaŝitajn sentojn, fortajn dezirojn, etajn ĝojojn, bonajn agojn. La herooj ravas per siaj pasioj. Ili strebas realigi siajn celojn en la mondo, kiu estas multkolora kaj multaspekta.

Same tiu ĉi libro, kiel iam skribis William Auld, pruvas, ke: “Julian Modest estas ege sentema observanto kaj lia psikologia kompreno de la homaj sentoj kaj motivigoj estas trafa kaj profunda.”

Ipernity:

El Popola Chinio

EPC El Popola Chinio

El Popola Chinio


---

# Okazis prezento pri E-movado en Ĉinio dum la 104-a Universala Kongreso

**Published:** 2019-07-26

**URL:** http://esperanto.china.org.cn/2019-07/26/content_75036391.htm

**Categories:** Esperantujo

Posttagmeze de la 21-a de julio, ĉina E-delegacio okazigis prezenton pri E-movado en Ĉinio dum la 104-a Universala Kongreso en Lahti, Finnlando. Ĉi-foja evento konsistas el foto-ekspozicio, prezentado pri Esperantaj libroj eldonitaj de Ĉinio, muzika filmeto "Shengshengman -- Al civilizacio" kaj programeroj de Ĉina Radio Internacia. La okazo altiris pli ol 50 partoprenantojn.

Kunvenejo de la prezento pri E-movado en Ĉinio, la 21-an de julio

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Esperanta futbala selektitaro gajnis la venkon en la 5a Pokalo Zamenhof

**Published:** 2019-07-26

**URL:** http://esperanto.china.org.cn/2019-07/26/content_75127531.htm

**Categories:** Esperantujo

La 25an de julio, dum la 104a UK, okazis futbala matĉo de la 5a Pokalo Zamenhof. Esperanta selektitaro venkis la lokan teamon Tiinan Tikerit per 5 kontraŭ 2. Tio estas la dua fojo, ke Esperanta selektitaro venkas rivalon en la futbala konkurso okazigita de TEFA (Tutmonda Esperanto-Futbala Asocio), kiu okazas ĉiujare ekde 2014. La membroj de la Esperanta teamo venis el pluraj landoj, inter kiuj estas Germanio, Luksemburgo, Brazilo, Francio, Svislando, Hispanio, Pollando, Svedio kaj Finnlando.

Redaktoro: Kang Caiqi kaj Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Kion novuloj pensas pri la 104a UK en Lahtio, Finnlando?

**Published:** 2019-07-29

**URL:** http://esperanto.china.org.cn/2019-07/29/content_75042488.htm

**Categories:** Esperantujo

Zhang Yue kaj Li Xianglong estas studentoj de la Esperanto-fakultato de Zaozhuang-a Universitato, Ĉinio. Pasintjare ili ekstudis tie. Post unu jaro, ili ricevis ŝancon iri al UK en Lahtio, Finnlando. Jen iliaj spertoj dum la UK.

Zhang Yue(dekstre) kaj Li Xianglong(maldekstre)

Zhang Yue

Ĉi tiu estas mia unua fojo partopreni en la UK, kaj la unua fojo iri eksterlanden por partopreni tian grandan kongreson. Fakte, kiam la aviadilo flugis al Helsinko, mi estis iom maltrankvila ĉar mi estis malproksime de mia patrujo. Ĉi tiu sento ĉirkaŭis min ĝis kiam mi atingis la kongresejon en la 20a, kaj tiam la sento ŝanĝiĝis de maltrankvilo al ekscitiĝo. Ĉar kiam la homoj kun kongresaj materialoj venis laŭ la vojo, unu post aliaj, Esperantistoj salutis nin, kaj simplaj salutoj igis min senti fortan intimecon en fremda lando.

En la UK, la partoprenantoj laŭ la temo de kongreso, "Vivanta naturo, floranta kulturo", interŝanĝis opinioj en prelegoj, seminarioj ktp.. Estis kvazaŭ mi jam estis spertinta la disvolviĝon de Esperanta movado en diversaj landoj. Tio vere larĝigis miajn vidkampojn. La Esperanta movado ne nur plenkreskas en Zaozhuang-a Universitato, sed ankaŭ disvastiĝas en diversaj landoj tra la mondo. Mi admiras la influkapablon kaj karismon de Esperanto kiel internacia lingvo. Dum la Inaŭguro, reprezentantoj el diversaj landoj varme salutas al la UK. Iliaj mallongaj kaj humuraj vortoj esprimis entuziasmon de la esperantistoj el la tuta mondo. Inter ili estas multaj maljunuloj, sed iliaj koroj ĉiam estas junaj. Ĉiuj estas plene de memfido pri Esperanto. Finfine, ni kantis la himnon de Esperanto, "la Espero". La kohera voĉo estas kiel la kantoteksto, "En la mondon venis nova sento, tra la mondo iras forta voko", Esperanto certe alportas novan voĉon al niaj vivoj. Per Esperanto, ni ne plu estas izolitaj individuoj, sed kunigitaj kaj amikaj Esperanto-familioj. Mi tutkore amas Esperanton.

Li Xianglong

Saluton! Mi estas Li Xianglong, kaj mia esperanta nomo estas Drako. Mi estas dudek-jara. Mi loĝas en urbo Linyi, provinco Shandong, orienta Ĉinio. Mi estas studento de bakalaǔra Esperanto-fako en Zaozhuang-a Universitato, nun mi lernas Esperanton por unu jaro.

Post mia ekstudo, profesoro Li Weilun de Ĉinio, profesoro Maĉej de Pollando, kaj profesoro Bak Gi Wan de Koreio instruas al mi Esperanton. Ni okazigas Esperantan Angulon ĉiusemajne kaj parolas aŭ ludas kune. Ili estas afablaj, kaj estas ne nur miaj instruistoj, sed ankaŭ bonaj amikoj.

En mia Universitato estas Esperanto-Muzeo, kie mi volontulas. En la muzeo mi multe lernas Esperanton, ĉar tie troviĝas multaj informoj pri Esperanto. Mia laboro estas gvidado kaj kolektas materialojn.

Mi partoprenis en la UK unuafoje. Mi konatiĝas kun multaj diversaj fremdaj geamikoj. Mi ĉeestis la Solenan Inaŭguron, kiu estas granda. Ankaŭ mi ŝatas partopreni la Junularan Angulon, en kiu estas multaj junaj Esperantistoj. Ni babilas kune, kaj mi sentas, ke junaj Esperantistoj estas amikaj. Mi vizitis Libroservon, en kiu estas multaj libroj de Esperanto. Mi aĉetis librojn, kiujn mi ŝatas. Mi ankaŭ ŝatas la Nacian Vesperon, kiu estas agrabla, ĉar la spektakloj estas mirindaj.

Per Esperanto mi konatiĝis kun multaj diversaj fremdaj amikoj. En la kongresejo mi renkontis multajn Esperantistojn, kiuj estas afablaj kaj bonkoraj.

Mi dankas al mia universitato doni al mi ĉi tiun valoran ŝancon ĉeesti en la UK. Esperanto donas al mi la okazon konatiĝi kun homoj el diversaj landoj en la sama lingvo. Kvankam mi parolas malbone, mi estas pli pasia pri Esperanto.  Mi estas kuraĝigita, kaj tiu sperto fortigis mian junan koron pri lernado de Esperanto.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Finna ĵurnalo plurfoje raportis pri Esperanto

**Published:** 2019-07-29

**URL:** http://esperanto.china.org.cn/2019-07/29/content_75043870.htm

**Categories:** Esperantujo

Dum la 104-a Universala Kongreso de Esperanto, kiu okazis en Lahtio, Finnlando, la finna ĵurnalo

Etelä-Suomen Sanomat

(ESS) plurfoje raportis pri Esperanto per longaj artikoloj, inter kiuj estas raporto en ambaŭ lingvoj, la finna kaj Esperanto. La enhavoj de la raportoj inkluzivas diskonigon pri Esperanto, preparadon kaj aranĝojn de la 104-a UK, intervjuojn al ĉi-fojaj UK-partoprenantoj kaj artikolojn kontribuitajn de finnaj esperantistoj.

Kiam la kongreso estis en preparado, rilataj informoj aperis en la oficiala retejo de ESS, kies ligilo troviĝas sube:

https://www.ess.fi/uutiset/paijathame/art2553165

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Sveda ministrino Esperante salutis UK

**Published:** 2019-07-30

**URL:** http://esperanto.china.org.cn/2019-07/30/content_75047820.htm

**Categories:** Esperantujo

Preskaŭ tuj post la ferma ceremonio de la 104a UK en Lahtio, Finlando, en Esperantujo furoris filmeto pri videa salutparolo de Amanda Lind, sveda ministrino pri kulturo kaj demokratio. Amanda Lind en flua Esperanto salutis la kongreson kaj ĝiajn partoprenintojn.

Jen la teksto de ŝia parolo:

Saluton estimataj kongresanoj! Mi estas Amanda Lind, sveda ministrino pri kulturo, sporto, demokratio kaj naciaj minoritatoj. Kiel ano de Miljöpartiet, la sveda verda partio kaj de la tutmonda verda movado, la vivanta naturo kaj floranta kulturo estas valoroj tre proksimaj al mia koro.

Elkoran bondeziron mi sendas al la Universala Kongreso. Renkontiĝoj kaj babilado inter homoj estas fundamento por vigla demokrata evoluo. Dankon al vi ĉiuj en la Esperanta movado pro viaj kontribuoj por instigi komunikadon trans lingvaj kaj naciaj limoj! Ni estu unu homaro sur ĉi unu terglobo. Amike.

(el Ret-info)

Redaktoro: Xie Ruifieng

Ipernity:

El Popola Chinio

EPC El Popola Chinio

El Popola Chinio


---

# Recenzo: Blua Horizonto , inspiroplena albumo de Kjara

**Published:** 2019-08-01

**URL:** http://esperanto.china.org.cn/2019-08/01/content_75055047.htm

**Author:** Rafael Henrique Zerbetto

**Categories:** Esperantujo

Inspirita de la belaj ĉemaraj pejzaĝoj de sia hejmlando, Italio, Kjara (Chiara Raggi) verkis inspiroplenan albumon,

Blua Horizonto

, kiu profitas de la kunlaboroj kun internacie konataj muzikistoj kaj speciale atentas pri la tradicio kaj esencaj elementoj de muziko.

Kjara havas belan voĉon kaj lerte uzas ĝin. Ŝi kantas en modela Esperanto, tiel ke oni povas klare kaj facile kompreni kion ŝi kantas. Pro tio, tiu ĉi disko estas aparte konsilinda por komencantoj, kaj estas ankaŭ uzinda en klasĉambraj lecionoj, ĉar la modela prononco de Kjara sonas absolute natura kaj ŝi kantas kun pasio.

La albumo miksas ŝiajn aŭtorajn kantojn kun ĵazo kaj mondmuziko, kaj entute 13 muzikistoj kaj unu ĉambrorkestro partoprenis en ĝi. La melodioj bele sonas kaj kutime estas simplaj kaj emociplenaj. Moleo 22a, en kiu mi trovis elementojn de diversaj brazilaj muzikstiloj, aparte plaĉis al mi pro la harmonio kaj la belaj sonoj de pluraj muzikiloj.

Blua Horizonto

, kiu donas nomon al la albumo, estas alia aparte atentinda kanto, kiu elstare plenumas la proponon de tiu ĉi disko: vojaĝo al la homa koro.

Blua Horizonto

estas aĉetebla en la retejo de Vinilkosmo kontraŭ bona prezo, kaj membroj de Vinilkosmo-ABONKLUBO rajtas aŭskulti senpage tiun ĉi albumon per elsend-fluo.

Por senpage aŭskulti pecojn de la kanzonoj, legi pli pri Kjara kaj

Blua Horizonto

, kaj aĉeti la albumon, bonvole uzu la jenan ligilon:

https://www.vinilkosmo-mp3.com/eo/kanzono-tradicia-progresiva/kjara/1-blua-horizonto.html

Verkis: Rafael Henrique Zerbetto

Ipernity:

El Popola Chinio

EPC El Popola Chinio

El Popola Chinio


---

# Esperanto en universitato de Liaoning, Ĉinio

**Published:** 2019-08-02

**URL:** http://esperanto.china.org.cn/2019-08/02/content_75060330.htm

**Categories:** Esperantujo

Lastatempe, Liaoning-a Esperanto-Asocio okazigis serion da aktivecoj sub la propgramo  "Esperanto en lernejoj" en Shenyang-universitato, Liaoning-provinco, nordorienta Ĉinio. Tie la prelego kun la temo "Rakonti Ĉinion en Esperanto" allogis multajn aŭskultantojn.

La prelego estis farita de Jiao Xiyang, konstanta konsilano de Ĉina Esperanto-Ligo kaj konstanta vicprezidanto de Liaoning-a Esperanto-Asocio. Ŝi diskonigis al la ĉeestantoj la originan ideon de Esperanto, ĝiajn uzon kaj disvastiĝon en la mondo, akcepton kaj subtenon de Unuiĝintaj Nacioj kaj la ĉina registaro al la lingvo. Estis diskonigitaj ankaŭ la pozitivaj sintenoj de ĉinaj veteranoj, kiel Chen Yi, Cai Yuanpei, Lusin, Ba Jin kaj Bing Xin.

Ŝi ankaŭ aldonis en la prelego interesan kurson de Esperanto, kaj post la prelego studentoj kapablas fari simplan konversacion en Esperanto.

Ĉe la fino de la prelego, ŝi prezentis tajĝiĉuan-on kaj eksplikis ĝiajn movojn per Esperanto, kio fariĝis bona ekzemplo pri la apliko de Esperanto.

La prelego estas efektivigo de la alvoko "Esperanto en lernejoj" de Ĉina Esperanto-Ligo. Kaj Liaoning-a Esperanto-Asocio daŭre esploros novajn manierojn por diskonigi Esperanton en altlernejoj.

Redaktoro: Gao Shuyuan

Ipernity:

El Popola Chinio

EPC El Popola Chinio

El Popola Chinio


---

# Medaloj de Tokiaj Olimpikoj devenas el elektronikaj rubaĵoj

**Published:** 2019-08-05

**URL:** http://esperanto.china.org.cn/2019-08/05/content_75067938.htm

**Categories:** Naturo kaj Mediprotekto

La fronta flanko de medalo

Lastatempe, la organiza komitato de la Tokiaj Olimpikoj anoncis, ke la medaloj de la Tokiaj Olimpikoj en 2020 devenas el elektronikaj rubaĵoj, el kiuj metaloj estis ekstraktitaj por farado de la 5 000 medaloj de la venontjaraj Someraj Olimpikoj kaj Paralimpikoj.

La dorsa flanko de medalo

De aprilo 2017 ĝis marto ĉi-jare eluzitaj poŝtelefonoj kaj aliaj malgrandaj elektronikaj aparatoj estis kolektitaj, kaj 78 985 tunoj da ili estis donacitaj al la lokaj registaroj. Vendejoj de la japana poŝtelefon-kompanio NTT Docomo kolektis 6,2 milionojn da poŝtelefonoj. Estis akiritaj 32 kilogramoj da oro, 3 500 kilogramoj da arĝento kaj 2 200 kilogramoj da bronzo.

En la fronta flanko de la medaloj estas Nike, diino de venko el la greka mito, antaŭ la stadiono Panathinaiko, kie okazis la unuaj Olimpikoj, kaj sur la dorsa flanko estas simbolo de la Tokiaj Olimpikoj 2020.

La ora medalo pezas 556 gramojn, la arĝenta -- 550 gramojn kaj la bronza -- 450 gramojn. Ĉiuj estas la plej pezaj en la historio de la Someraj Olimpikoj.

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Regado de la dezerto Hobq en Ĉinio

**Published:** 2019-08-06

**URL:** http://esperanto.china.org.cn/2019-08/06/content_75071746.htm

**Categories:** Naturo kaj Mediprotekto

La dezerto Hobq situas norde de la altebenaĵo Erdos de Interna Mongolio en norda Ĉinio. Ĝi, kun areo de 18.6 mil kvadrataj kilometroj, estas la sepa plej granda dezerto de Ĉinio. En 1988, inter 3% kaj 5% de la dezerta grundo estis kovrita de kreskaĵoj, sed ĝis junio 2018, 25% de la dezerta grundo estas regita kaj 70% de tiu grundo estas kovrita de arboj kaj herboj. Media Programo de Unuiĝintaj Nacioj konsideris la ekologian regionon de Hobq kiel modelon de ekologia ekonomio de dezertoj en la mondo, kaj kiel la unuan lokon por esploro de ekologia sistemo en dezertaj regionoj de la mondo.

Antaŭ la regado, la medio de Hobq estis ege malbona.

Nun, Hobq estas riĉa je akvejoj kaj herbejoj, eĉ gruoj estas allogitaj al ĝi.

La akiritaj atingoj profitas de gvidado de registaraj politikoj, investo de firmaoj kaj partopreno de kamparanoj kaj paŝtistoj. Dank' al politikoj favoraj al la plantistoj kaj gardistoj, la dezerta medio estas multe plibonigita, kaj rilataj politikoj daŭras ĝis nun.

Birdrigardo al la ŝoseo tra la dezerto kaj verdejoj.

En la regata Hobq kun areo de 50 mil muoj (ĉ. 3 300 hektaroj), stariĝis 510-megavata fotovoltaa elektrejo, kiu produktas 900 milionojn da kilovat-horoj ĉiujare, kaj tiel ŝparas 440 mil tunojn da normala karbo kaj reduktis ellason de karbona dioksido je 1 060 miloj da tunoj.

La elektrejo starigis la novan industri-modelon "elektroproduktado sur fotovoltaaj tabuloj, plantado inter la tabuloj kaj bredado sub la tabuloj".

Dezertiĝo estas tutmonda demando. Ĉiujare degeneras 12 milionoj da hektaroj da agro sur la terglobo. Estas minacataj de dezertiĝo kaj sekeco 2.1 miliardoj da homoj de pli ol 100 landoj, inkluzive de tiuj laŭlonge de "La Zono kaj Vojo". Ĉinio estas la lando, kiu havas la plej grandan dezert-areon en la mondo kaj multe suferas venton kaj sablon. Erik Solheim, eksa plenuma direktoro de Media Programo de UN, diris: "La projektoj de Hobq estas gravaj por ĉina mediprotektado kaj donas valorajn spertojn al aliaj dezertiĝantaj regionoj kaj landoj. Oni devas, kun praktikado de la iniciato 'La Zono kaj Vojo', disvastigi tiujn spertojn en afrikaj kaj mezorientaj landoj kaj regionoj suferantaj ventegon kaj sablon, por feliĉigi tieajn popolanojn."

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Kiel bestoj en ĉina bestoĝardeno pasigas la someron?

**Published:** 2019-08-06

**URL:** http://esperanto.china.org.cn/2019-08/06/content_75071924.htm

**Categories:** Naturo kaj Mediprotekto

En varmega somero, alta temperaturo trafis pli ol duonon de la teritorio de Ĉinio. Kiel dikfelaj bestoj povas komforte pasigi tian someron? Lastatempe, Parko de Sovaĝaj Bestoj en Hangzhou, Zhejiang-provinco en sudorienta Ĉinio, aĉetis grandan kvanton da glacio, kaj tio ŝanĝis la vivmedion de la bestoj per fizika interveno.

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# "Vilaĝo en pentraĵo" -- Hongcun-vilaĝo en Ĉinio

**Published:** 2019-08-07

**URL:** http://esperanto.china.org.cn/2019-08/07/content_75075763.htm

**Categories:** Naturo kaj Mediprotekto

En somera frumateno, ĉarmaj pejzaĝoj videblas en la vilaĝo Hongcun de Yixian-gubernio, Anhui-provinco en orienta Ĉinio. Flugroboto kaptis ĝian belecon per fotilo.

La vilaĝo estas konata kiel "vilaĝo en pentraĵo". En ĝi troviĝas pli ol 140 bonstataj domoj konstruitaj en la dinastioj Ming kaj Qing (1368-1911). La vilaĝo estas konstruita ĉe la piedo de monto kaj apud rivero, akvo trafluas la vilaĝon kaj kunligas ĉiun domon. Klara akvo fluas inter antikvaj domoj kaj ĉirkaŭaj pejzaĝoj, kaj ĉie estas belaj vidindaĵoj kaj pentraĵoj. Antaŭ 800-900 jaroj la konstruintoj de la vilaĝo havis la koncepton unue konstrui akvan sistemon kaj sekve domojn. Dank' al ili la vilaĝo estas tiel bela.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Brodarto de ji-nacio estas populara en Ĉinio

**Published:** 2019-08-09

**URL:** http://esperanto.china.org.cn/2019-08/09/content_75083784.htm

**Categories:** Naturo kaj Mediprotekto

La 4an de aŭgusto, en iu sperta centro por urbanoj de Ŝanhajo okazis kurso pri brodarto de ji-nacio. Ma Suying, instruistino de la gubernio Yuanyang de la provinco Yunnan, sudokcidenta Ĉinio, instruis al amatoroj brodadon. En la jaro 2017, Ma Suying starigis sian brodejon helpe de ŝanhajaj volontuloj. Ŝi trejnis brodistinojn en sia vilaĝo por kune fari metiartaĵojn kun ji-trajto. Tio ne nur pliigis enspezojn de lokanoj, sed ankaŭ havas bona efikon en la socio.

Ji-nacia brodarto estas populara en la regionoj kie loĝas tiu naciminoritato. Ĝi ankaŭ estas nemateria kultura heredaĵo konata de ĉinaj popolanoj. Brodaĵo de ji-nacio havas tri kolorojn: ruĝan, flavan kaj nigran. Ĝi estas stile krudeta kaj kolorriĉa, spegulante la nacian karakteron pri adoro al totemoj kaj la naturo.

Redaktoro: Xie Ruifeng

Ipernity:

El Popola Chinio

EPC El Popola Chinio

El Popola Chinio


---

# Universitato Adam Mickiewicz kaj Zaozhuang-a Universitato subskribis interkonsenton pri kunlaboro

**Published:** 2019-08-09

**URL:** http://esperanto.china.org.cn/2019-08/09/content_75084065.htm

**Categories:** Esperantujo

Inter la 23-a kaj la 28-a de julio, dum la 104-a Universala Kongreso de Esperanto, delegacio de Zaozhuang-a Universitato vizitis kvar universitatojn en Pollando kaj Svedio. En Pollando, Zaozhuang-a Universitato subskribis kunlaborajn interkonsentojn kun la universitatoj Adam Mickiewicz kaj Pomerania Pedagoga Akademio en Słupsk.

Ryszard Naskręcki, vic-rektoro de la universitato Adam Mickiewicz, diris, ke lia universitato volas kunlabori kun Zaozhuang-a Universitato, kaj proponas ke, surbaze de diploma eduka kunlaboro, la du flankoj faru somerajn interŝanĝojn inter lernejanoj kaj instruistoj kaj trejnadojn por junaj instruistoj. Li kredas, ke kunlaboroj inter la du universitatoj povos antaŭenigi disvolvadon de E-movado.

Ryszard Naskręcki (maldekstre) kaj Cao Shengqiang, prezidanto de Zaozhuang-a Universitato, subskribis kunlaboran interkonsenton.

Ilona Koutny (maldekstre), dekano de lingva fakultato de la universitato Adam Mickiewicz, Cao Shengqiang (meze) kaj Ryszard Naskręcki

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Kor-formaj vidindaĵoj en la mondo

**Published:** 2019-08-09

**URL:** http://esperanto.china.org.cn/2019-08/09/content_75084329.htm

**Categories:** Naturo kaj Mediprotekto

La 7-a de aŭgusto estas Qixi-festo, ĉina Valentena Tago, kiu falas en la sepa tago de la sepa monato laŭ ĉina lunkalendaro. Ni rigardu tiujn romantikajn“kor-formajn”vidindaĵojn en la mondo.

Mochou-lago, centre de la urbo Nankino, Jiangsu-provinco, orienta Ĉinio, fotita en la 1a de aŭgusto, 2019.

En la urbo Zhenjiang, la provinco Jiangsu, orienta Ĉinio, rekta ŝoseo transpasas la kor-forman insulon, kiel sago trans koro, fotita en junio, 2018.

Fervojo tra floraro en la urbo Binzhou de la provinco Shandong, orienta Ĉinio, fotita en la 18a de junio, 2018

Kor-forma lageto en la urbo Chongqing, sudokcidenta Ĉinio, fotita en la 23a de majo, 2018

Densaj folioj kovris la ĉielon kaj formas koron super arbaro sur malgranda insulo en Phang Nga de Phuket, Tajlando, la 3an de aŭgusto, 2018.

Satelita bildo de la Kora Insulo en Kroatio, fotita la 16-an de februaro, 2013

Sur la kor-forma insulo Petre, norde de Novjorko, la domo perfekte kunfandiĝis kun la ĉirkaŭaĵo, la 24an de aŭgusto, 2017.

Heart Reef, kor-forma korala rifo en la Granda Bariero-rifo de la insularo Whitsunday, ĉe marbordo de Kvinslando, Aŭstralio.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# La 3a Komuna Konferenco de IKEF okazis en Mongolio

**Published:** 2019-08-21

**URL:** http://esperanto.china.org.cn/2019-08/21/content_75121519.htm

**Categories:** Esperantujo

Zhang Changsheng

De la 13a ĝis la 16a de aŭgusto okazis la 3a Komuna Konferenco de IKEF, Internacia Komerca kaj Ekonomia

Federacio, en Ulanbatoro, ĉefurbo de Mongolio. En ĝi ĉeestis 52 homoj el 8 landoj: Brazilo, Ĉinio, Japanio, Kanado, Korea Respubliko, Nederlando, Rusio kaj Mongolio. Speciale atentinda estas la ĉeesto de estimata s-ro Oyunbaatar, eksa vicĉefministro de Mongolio, en la bonveniga bankedo.

Krom tradiciaj programeroj estis la signifoplena donacado de ĉina delegito s-ro Zhu Lirong, nome de ĉina delegacio. Li donacis al Mongola Nacia Muzeo longan pentraĵon pri la historio de "La Zono kaj Vojo" por esprimi eternan amikecon inter la popoloj de Ĉinio kaj Mongolio kaj la deziron pri komuna disvolvado sub la iniciato "La Zono kaj Vojo", proponita de ĉina prezidanto Xi Jinping. La partoprenantoj ĝuis naturajn kaj historiajn vidindaĵojn de Mongolio dum kvar tagoj, kaj la estraranoj de IKEF diskutis pri la ŝanĝo de administraj laboroj kaj venontaj strategioj. La rezolucio de la 3a Komuna Konferenco anoncis, ke la 4a Komuna Konferenco de IKEF okazos en Kioto de Japanio de la 14a ĝis la 17a de septembro 2020.

La estro de ĉina delegacio, s-ro Zhang Changsheng, nome de ĈEL (Ĉina Esperanto-Ligo) kaj ĉina filio de IKEF en sia salutparolo dankis LKK pro la prepara laboro kaj donacis nove eldonitajn E-librojn. Pli ol tridek ĉinaj partoprenantoj spertis trajne kaj buse pitoreskajn pejzaĝojn de Mongolio dum la vojaĝoj inter la ĉina landlim-urbo Erenhot kaj la mongola ĉefurbo Ulanbatoro.

Ipernity:

El Popola Chinio

EPC El Popola Chinio

El Popola Chinio


---

# Brazila prezidento rajtigis armeon por estingi incendiojn en amazona pluvarbaro

**Published:** 2019-08-26

**URL:** http://esperanto.china.org.cn/2019-08/26/content_75139546.htm

**Categories:** Naturo kaj Mediprotekto

Grandaj incendioj en amazona pluvarbaro de Brazilo jam daŭris multajn tagojn kaj altiras tutmondan atenton. La 25an de aŭgusto, laŭ la loka tempo, proparolanto de la brazila registaro diris, ke la prezidento Jair Bolsonaro jam rajtigis armeon iri al sep ŝtatoj en norda kaj okcidenta Brazilo, kiuj antaŭe petis helpon de la registaro. En la sama tago, Brazila Ministerio pri Ekonomio anoncis, ke ĝi aprobis urĝe asigni 38.5 milionojn da brazilaj realoj (ĉirkaŭ 9.2 milionoj da usonaj dolaroj) por esplori la kaŭzojn de la incendioj.

Redaktoro: Zhao Wenqi

Ipernity:

El Popola Chinio

EPC El Popola Chinio

El Popola Chinio


---

# Vastiĝas la akva areo de la lago Lunarko en Dunhuang

**Published:** 2019-08-27

**URL:** http://esperanto.china.org.cn/2019-08/27/content_75142925.htm

**Categories:** Naturo kaj Mediprotekto

La lago Lunarko

en la pasinteco

La lago Lunarko troviĝas en la urbo Dunhuang de la provinco Gansu, nordokcidenta Ĉinio. En la lastaj du jaroj, la akva areo de la lago, kiu iam preskaŭ malaperis, restas en stabila stato, kaj la "lunarko" fariĝis pli plena. La lago konata kiel "la unua fonto de dezerto" famiĝis pro siaj mirindaj pejzaĝoj, kiuj rezultas de kunigo de akvofonto kaj sablo.

La lago Lunarko

en la nuneco

Redaktoro: Kang Caiqi

Ipernity:

El Popola Chinio

EPC El Popola Chinio

El Popola Chinio


---

# Unesko unuafoje uzos Esperanton en festivalo

**Published:** 2019-08-30

**URL:** http://esperanto.china.org.cn/2019-08/30/content_75154252.htm

**Categories:** Esperantujo

Festivalo por la paco organizata de Unesko okazos en Tolosa (Hispanio) la 19an de septembro 2020 (do post unu jaro).

La laborlingvoj de tiu ĉi festivalo estas la franca, la angla, la hispana kaj Esperanto.

La celo estas instigi ĥorojn el la tuta mondo partopreni per kantado por la paco, inkluzive per kreado de novaj kantoj.

Ne necesos vojaĝi al Hispanio, sufiĉos filmi triminutan korusan kanton por la paco kaj sendi ĝin. Definitiva aliĝo okazos plej verŝajne en oktobro, kaj la filmo devos esti preta en la nordhemisfera printempo 2020. En la tago de la festivalo mem, la partoprenanto devos kanti la koncernan kanton en sia urbo, tiel ke simbole kantoj por la paco estu aŭdeblaj preskaŭ samtempe en la tuta mondo, dum en Hispanio oni montros la diversajn filmojn.

Dum tiu ĉi festivalo, ankaŭ estos projekciitaj filmetoj de kiel eble plej multe da korusoj tra la mondo, kantantaj por la paco en la plej diversaj lingvoj, sed la tekstoj de tiuj ĉi kantoj devos esti tradukitaj al unu el la kvar laborlingvoj: franca, angla, hispana aŭ Esperanto.

Se vi konas koruson, kiu povos realigi tian 3-minutan filmeton de kanto por la paco, en iu ajn lingvo (kun traduko de la teksto al Esperanto) aŭ rekte en Esperanto, kontaktu François Lo Jacomo (

francois@lojacomo.eu

)

, reprezentanto de UEA ĉe Unesko.

François Lo Jacomo

Provizora aliĝilo al la festivalo por la paco

Redaktoro: Liu Zijia

Ipernity:

El Popola Chinio

EPC El Popola Chinio

El Popola Chinio


---

# Provizora aliĝilo al la festivalo por la paco

**Published:** 2019-08-30

**URL:** http://esperanto.china.org.cn/2019-08/30/content_75154289.htm

**Categories:** E

Sendinda antaŭ la 15a de oktobro 2019 al Michel Thouzeau, Michel.thouzeau@gmail.com

Familia kaj persona nomoj de la respondeculo pri la projekto: .................

Nomo de la koncerna NRO aŭ asocio: ...........................................

Lando:......................

Retadreso de la respondeculo:.............................

Telefonnumero, kun la landa antaŭnumero:......................................

Priskribo de la loka projekto:.........................................................

Partoprenigas ĥoran grupon nomatan:..............................................

Konsistantan el infanoj, junuloj, plenkreskuloj, pluraĝuloj? (substreku)

en la projekto "Festivalo por la paco" per jena kreado aŭ interpretado:

- kreado de triminuta ĥora kanto por la paco

paroloj / paroloj kaj muziko

titolo:.....................

- interpretado de triminuta kanto aŭ himno al paco:

titolo:.....................

*

La respondeculo certiĝis antaŭe, ke ĝi estas senpage aŭtorrajtigita aŭ jam publike rajtigita. Okaze de ankoraŭ ne eldonita verko, la aŭtoroj (de teksto kaj de muziko) devigas sin ne subskribi iun ajn eldonkontrakton kaj donaci siajn rajtojn por ĉiu uzado de tiu verko rilate al la evento. Kadre de tiu ĉi evento, la kantantoj postulos neniun pagon por publikaj prezentoj, nek por ĉiurimeda registrado nek por disaŭdigo per iu ajn komunikilo

(

radio, televido, interreto, ktp.

)

- teksto kantata en........kaj tradukita laŭplaĉe en la angla, la franca, la hispana, Esperanto aŭ alia lingvo

- la grupo realigos filmeton de la kantado enhavantan aŭ ne ĉiuspecan korpan aŭ artan esprimadon.

La filmeto kaj la traduko de la teksto estu nepre senditaj al:

Michel THOUZEAU michel.thouzeau @gmail.com

kaj al Claude YVANS yvans@claudeyvans.com

*Mi devigas min, en la tago de la celebrado, sabaton la 19an de septembro 2020, prezenti en mia loko tiun ĉi ĥoran kanton kaj unuminutan paŭzon por la paco kadre de solenado de la internacia tago pri paco (oficiale la 21an de septembro), kaj konservi skriban aŭ bildan ateston pri tio ĉi.

*Mi rajtigas la organizantojn senpage uzi, kadre de tiu ĉi evento, ĉiujn filmojn kaj bildojn, kies aŭtoro estos mi.

Mi subskribinto, S-ro/S-ino..............

leginte la provizoran informilon, devigas min partopreni en la sukcesigo de tiu ĉi festivalo obeante la ĉi-suprajn indikojn

dato:...............

subskribo:...............


---

# Pitoreskejo, verda Hulun Buir de Ĉinio

**Published:** 2019-09-05

**URL:** http://esperanto.china.org.cn/2019-09/05/content_75175690.htm

**Categories:** Naturo kaj Mediprotekto

La urbo Hulun Buir situas nordoriente de la Aŭtonoma Regiono de Interna Mongolio, norda Ĉinio, kaj ĝi ricevis la nomon pro la lagoj Hulun kaj Buir. En la urbo, kun areo de 253 mil kvadrataj kilometroj, vivas hanoj, mongoloj kaj aliaj homoj el pli ol 40 nacioj. Tie estas belaj herbejoj, vastaj arbaroj, pli ol 500 lagoj, pli ol 3 mil riveroj kaj multaj marĉoj... Ili kontribuas por la pejzaĝo kaj famigas tiun lokon kiel monde konata turismejo.

La loka registaro ĉiam zorgas pri mediprotekto kaj okazigis internacian kongreson pri verda progreso en la fino de aŭgusto. Nun la urbo plenforte antaŭenpuŝas verdajn disvolvadon kaj vivmanieron por kuna progreso de ekonomio, socio kaj ekologio, kaj por perfekta integriĝo de popola riĉeco kaj media ĉarmeco.

Redaktoro: Xie Ruifeng

:

Mojosa Ĉinio

El Popola Chinio


---

# Esperanto-kurso en  Ŝanhaja Universitato de Internaciaj Studoj

**Published:** 2019-09-10

**URL:** http://esperanto.china.org.cn/2019-09/10/content_75192704.htm

**Categories:** Esperantujo

La 9an de septembro, komenciĝis nova kurso de Esperanto en Ŝanhaja Universitato de Internaciaj Studoj. La kurson gvidas sinjoro Zhou Tianhao, prezidanto de la Ŝanhaja Esperanto-Asocio, kiu uzas lernomaterialon redaktitan de li mem. La kurso okazas vespere de ĉiu lundo, kaj ĉifoje havas 25 studentojn.

Redaktoro: Zhao Wenqi

:

Mojosa Ĉinio

El Popola Chinio


---

# Transkultura Foiro pri la Ĉina Lingvo kaj Esperanto okazos en Brazilo!

**Published:** 2019-09-12

**URL:** http://esperanto.china.org.cn/2019-09/12/content_75199999.htm

**Categories:** Esperantujo

Kultura Kooperativo de Esperantistoj (KKE), tradicia Esperanto-organizo de Rio-de-Ĵanejro, anoncis la okazigon de Transkultura Foiro pri la Ĉina Lingvo kaj Esperanto en la urbo Niterojo, Brazilo. La aktivaĵo rezultas de kunlaboro inter pluraj organizaĵoj. Estos prezentataj informoj pri ambaŭ lingvoj kaj kulturoj per tabuloj, filmoj, ludoj kaj kulturaj prezentaĵoj.

La evento okazos en la venonta merkredo, 18-a de septembro, inter la 13-a kaj la 17-a horo, en la kulturdomo Solar do Jambeiro, unu el la plej belaj vidindaĵoj de la urbo, kiu troviĝas ĉe strato Presidente Domiciano, 195, en la kvartalo Ingá.

La oficiala retejo de KKE estas

http://www.kke.org.br

Redaktis Rafael Henrique Zerbetto

Surbaze de informoj diskonigitaj de KKE

:

Mojosa Ĉinio

El Popola Chinio


---

# Libera kurso "Fumado kaj dependecoj" estas senpage disponebla ĉe edukado.net!

**Published:** 2019-09-12

**URL:** http://esperanto.china.org.cn/2019-09/12/content_75200115.htm

**Categories:** Esperantujo

Katalin Kováts, redaktisto de edukado.net, antaŭ ne longe informis la registritajn uzantojn de la sekcio Liberaj Studoj de la Klerigejo de

edukado.net

pri aldono de la temo “Fumado kaj dependecoj” al la subsekcio Medicino, psikologio kaj sano. La aŭtoro de la nova kurso estas Margaret Zaleski-Zamenhof, kiu pri tiu temo gvidis atelieron dum la 104a UK en Finnlando, kaj poste donis intervjuon al la kunlaborantoj de Kern.Punkto.

En la Klerigejo oni povas trovi ligon al la elŝutebla radio-intervjuo kaj la prezentaĵon, kiun Margaret uzis dum la ateliero. Ankaŭ  testo estis aldonita al la materialo.

Se vi havas demandojn pri la temo, volas scii, kiel forlasi la fumadon aŭ aliajn dependecojn, vi povas lasi demandon en la forumo de

edukado.net

, kie Margaret respondos al vi.

https://edukado.net/komunumo/forumo?f=762

Nun estas en la kolekto 10 kursoj kun ĉ. 45 lecionoj. Vi estas bonvena studi kaj trapasi testojn.

Se vi havas sugeston pri alŝutenda prelego aŭ aliaj materialoj, vi povas lasi mesaĝon pri tio en la koncerna forumo:

http://edukado.net/komunumo/forumo?k=40

Jen la ligilo al la ĉapitro pri Fumado:

https://edukado.net/klerigejo/10?m=superrigardo&id=35

Redaktis Rafael Henrique Zerbetto

El edukado.net

:

Mojosa Ĉinio

El Popola Chinio


---

# Nepala esperantistino Sinĵena vizitis Ŝanhajon

**Published:** 2019-09-17

**URL:** http://esperanto.china.org.cn/2019-09/17/content_75215297.htm

**Categories:** Esperantujo

Inter la 14a kaj la 16a de septembro, nepala esperantistino Sinĵena, studanta en Nankino, vojaĝis en Ŝanhajo. Sinĵena ĉeestis renkontiĝon de la Ŝanhaja Esperanto-Asocio. Sinĵena ĝuis la varman etoson de la renkontiĝo. Ŝi sin prezentis, aŭskultis de la honora prezidanto de la asocio Wang Minhao la prelegon pri la ĉina verkisto kaj esperantisto Bakin, kaj kune voĉlegis eseon de Bakin. Sinĵena ankaŭ vizitis famajn lokojn en Ŝanhajo, ekzemple Waitan (la Plaĝo), la Ŝanhaja Muzeo, Yuyuan-Ĝardeno kaj piedira strato de Nanjinglu. Ŝi diris, ke ŝi konatiĝas kun ĉinaj esperantistoj per Esperanto kiel ponto de amikeco, kaj pro Esperanto ŝi havas ŝancon viziti Ŝanhajon. Ĉinaj esperantistoj multe helpis ŝin dum ŝia vojaĝo.

Redaktoro: Zhao Wenqi

:

Mojosa Ĉinio

El Popola Chinio


---

# Granda tajdo de Qiantang-rivero

**Published:** 2019-09-18

**URL:** http://esperanto.china.org.cn/2019-09/18/content_75219430.htm

**Categories:** Naturo kaj Mediprotekto

La 17-an de septembro, la granda tajdo de Qiantang-rivero altiris multajn homojn.

La 16-an de septembro, en la urbo Jiaxing de la provinco Zhejiang, sudorienta Ĉinio, dek mil turistoj staris sur rivera digo kaj rigardis la grandiozan tajdon.

La 17-an de septembro, en la urbo Haining de la provinco Zhejiang, sudorienta Ĉinio, turistoj proksime rigardis la tajdon de Qiantang-rivero. Tiutage la granda tajdo altiris multajn turistojn.

La 16-an de septembro, en la urbo Jiaxing de la provinco Zhejiang, sudorienta Ĉinio, dek mil turistoj staris sur rivera digo kaj rigardis la grandiozan tajdon.

La 17-an de septembro, en la urbo Haining de la provinco Zhejiang, sudorienta Ĉinio, la granda tajdo altiris multajn turistojn.

La 16-an de septembro, en la urbo Jiaxing de la provinco Zhejiang, sudorienta Ĉinio, dek mil turistoj staris sur rivera digo kaj rigardis la grandiozan tajdon.

La 17-an de septembro, la granda tajdo de Qiantang-rivero moviĝis horizonte.

Redaktoro: Zhao Wenqi

:

Mojosa Ĉinio

El Popola Chinio


---

# Scenoj de klasika romano sur rizkampo

**Published:** 2019-09-23

**URL:** http://esperanto.china.org.cn/2019-09/23/content_75236554.htm

**Categories:** Naturo kaj Mediprotekto

Jen giganta pentraĵo sur rizkampo. Ĝi temas pri “Tri Herooj batalantaj kun Lü Bu”, sceno de la ĉina klasikaĵo

Romano pri la Tri Regnoj

.

Lastatempe, maturiĝas rizo en la Riz-fiŝa Ekologia Turismejo de la urbo Yinchuan, Ningxia-a Huj-nacia Aŭtonoma Regiono, nordokcidenta Ĉinio. Tie oni faris pentraĵojn sur rizkampoj por altiri turistojn.

Redaktoro: Zhao Wenqi

:

Mojosa Ĉinio

El Popola Chinio


---

# Manĝado de kapsikoj por festi la rikolton

**Published:** 2019-09-23

**URL:** http://esperanto.china.org.cn/2019-09/23/content_75236605.htm

**Categories:** Naturo kaj Mediprotekto

La 22-an de septembro, en la urbo Hangzhou de la provinco Zhejiang, sudorienta Ĉinio, okazis Kapsika Festivalo, kiu altiris multajn partoprenantojn el diversaj lokoj de la lando. Por festi la Rikoltan Tagon de la Ĉinaj Kamparanoj, la konkurantoj manĝadis kapsikojn en baseno kun areo de ĉirkaŭ 300 kvadrataj metroj kaj kun 5 tunoj da kapsikoj. Fine, Yuan Feng, el la provinco Henan en centra Ĉinio, ĉampioniĝis per manĝo de 27 kapsikoj en 1 minuto.

Redaktoro: Zhao Wenqi

:

Mojosa Ĉinio

El Popola Chinio


---

# 40-jara forstumado riĉigis homojn ĉe la rivero Yarlung Zangbo

**Published:** 2019-09-27

**URL:** http://esperanto.china.org.cn/2019-09/27/content_75253064.htm

**Categories:** Naturo kaj Mediprotekto

Parto de la rivero Yarlung Zangbo en la urbo Shannan

Aŭtune verdas du bordoj de la rivero Yarlung Zangbo en Tibeto, sudokcidenta Ĉinio. Sed antaŭ 40 jaroj, tie regis ventego kaj sablo. En la 1980-aj jaroj, oni komencis planti arbojn ĉe la bordoj de la rivero. En la pasintaj 40 jaroj, oni plantis 45 milionojn da arboj, kiuj formis "verdan grandan muron" kun longeco de pli ol 160 kilometroj kaj averaĝa larĝeco de 1.8 kilometroj.

Nun ĉe la du bordoj de la rivero, ekomedio kaj kondiĉoj pri loĝado kaj klimato evidente pliboniĝas. Antaŭaj fluaj kaj duonfluaj sablomontetoj fariĝis oazoj, kaj preskaŭ duobliĝis la produktokvanto de grenoj en tiuj lokoj, ĝenitaj de flusablo

antaŭe

. Forstumado helpis disvolvadon de la loka arbokulturado, estigis multajn spertulojn pri sabloregado kaj riĉigis lokanojn. Laŭ statistiko, en la urbo Shannan, 32 mil homoj partoprenas en gardado de publikaj arbaroj. Koncernaj arbaraj projektoj alportas al lokanoj enspezojn je pli ol 90 milionoj da juanoj (ĉ. 12,7 milionoj da usonaj dolaroj) ĉiujare.

Arbaro ĉe la rivero Yarlung Zangbo en Shannan

Arbaro ĉe la rivero Yarlung Zangbo en Shannan

Arbaro ĉe la rivero Yarlung Zangbo en Shannan

Ŝoseo ĉe la rivero Yarlung Zangbo, fotita en la 10a de septembro

Sovaĝaj bestoj en la artefarita arbaro

Lokanoj laborantaj en arbidejo de la urbo Shannan

Redaktoro: Xie Ruifeng

:

Mojosa Ĉinio

El Popola Chinio


---

# Internacia Hortikultura Ekspozicio en Pekino estas ekologia muzeo

**Published:** 2019-09-30

**URL:** http://esperanto.china.org.cn/2019-09/30/content_75262369.htm

**Categories:** Naturo kaj Mediprotekto

Inter la 28-a de aprilo kaj la 7-a de oktobro la Internacia Hortikultura Ekspozicio okazas en la distrikto Yanqing, nordokcidenta Pekino. Dum 162 tagoj, ĝi estas populara vidindejo en la somero de 2019.

Vizitantoj antaŭ la Ĉina Pavilono

En la ekspozicio oni povas promeni inter ĝardenoj kaj konstruaĵoj kun trajtoj de Ĉinio kaj aliaj landoj, koni specialaĵojn de diversaj lokoj, gustumi multajn manĝaĵojn, kaj spekti folkloran prezentadon de diversaj landoj... Krom tio, la ekspozicio estas ankaŭ muzeo kun riĉaj enhavoj!

En la halo de la ĉina ekokulturo oni povas vidi plantojn menciitajn en la unua kolekto de ĉinaj poeziaĵoj

Libro de Poezio

antaŭ pli ol du mil jaroj. De antikveco ĝis nun, per plantoj homoj vivas kaj esprimas sentojn pri la vivo. Iuj nomoj de la plantoj estas uzataj ĝis nun, kaj aliaj aperas nur en la poeziaĵoj.

En la areo pri hortikultura historio, vizitantoj povas trovi la prototipojn de envaza flor-aranĝo kaj greftado kaj klasikajn hortikulturajn verkojn.

Ĝardeno de la ĉina urbo Tianjin montras la urban historion.

Anhui-stila korto en la pavilono de la provinco Anhui

Ankaŭ la internacia zono havas riĉajn enhavojn. Malsamaj landoj prezentas siajn trajtojn en malsamaj manieroj. Iuj landoj emfazas la harmonion inter la homaro kaj la naturo, kaj aliaj fokusiĝas pri specialaj konstruaĵoj kaj manĝaĵoj. En la Germana Pavilono, la rakonto dirata en la unua persono priskribas ŝanĝojn de karb-industrio kaj ekologian disvolviĝon ĉe landlimo de la iamaj Germana Demokratia Respubliko kaj Germana Federacia Respubliko.

Klarigo per malnovstila telefono en la Germana Pavilono

En la turka pavilono estas tradiciaj domoj. Jen la interno de domo en sudorienta Anatolio de Turkio.

La ekspozicio estas kultura festo. Homoj povas koni kiel la homaro kaj la naturo inter-akomodiĝi kaj kiel la homaro akiri nutraĵon por krei la novan vivon.

Redaktoro: Zhao Wenqi

:

Mojosa Ĉinio

El Popola Chinio


---

# Konstanze Schönfeld prezentis TEJOn en Pekino

**Published:** 2019-09-30

**URL:** http://esperanto.china.org.cn/2019-09/30/content_75262634.htm

**Categories:** Esperantujo

La 28-an de septembro, en la Pekina Lingva kaj Kultura Universitato, dum monata renkontiĝo de la Pekina Esperanto-Asocio, germana esperantistino Konstanze Schönfeld (Tuŝka) prezentis sian agadon en la Tutmonda Esperantista Junulara Organizo (TEJO). Ŝi klarigis pri la strukturo kaj la celoj de TEJO, kaj rakontis pri siaj iamaj spertoj kiel vicprezidanto kaj poste ĝenerala sekretario de TEJO. Dum la prelego, Tuŝka multe interŝanĝis ideojn kun lokaj esperantistoj kaj studentoj de la Esperanto-kurso de la universitato.

Nuntempe Tuŝka studas en Fudan-Universitato en Ŝanhajo.

Redaktoro: Zhao Wenqi

:

Mojosa Ĉinio

El Popola Chinio


---

# Zaozhuang-a Universitato bonvenigis novajn studentojn

**Published:** 2019-09-30

**URL:** http://esperanto.china.org.cn/2019-09/30/content_75262722.htm

**Categories:** Esperantujo

La 27-an de septembro, Zaozhuang-a Universitato en la provinco Shandong, orienta Ĉinio, okazigis ceremonion por akcepti E-librojn donacitajn de Ragnar Baldursson, eksa legacio de la islanda ambasadejo en Ĉinio, la ceremonio estas ankaŭ por bonvenigi novajn studentojn de E-fako.

La ceremonio konsistis el 3 partoj:

Unue, Ragnar Baldursson, al la Esperanto-Muzeo donacis E-librojn de sia patro, kiu bedaŭrinde forpasis en la pasinta jaro. Kiel rekompenco Zaozhuang-a Universitato donacis al Ragnar esperantigitan ĉinan klasikaĵon

Strangaj Rakontoj de Liaozhai

, eldonitan de la universitato.

Due, parolis reprezentantoj de instruistoj kaj studentoj de E-fako.

Trie, okazis kunveno de la konsilio de la E-fako de la universitato, en kiu Ragnar Baldursson estis nomumita kiel honora konsilanto, kaj la membroj de la konsilio diskutis pri la disvolvado kaj planoj de E-fako.

Redaktoro: Kang Caiqi

:

Mojosa Ĉinio

El Popola Chinio


---

# Komenciĝis Esperantaj lecionoj de Artkolegio de Kunming en la nova kampuso

**Published:** 2019-10-08

**URL:** http://esperanto.china.org.cn/2019-10/08/content_75280204.htm

**Categories:** Esperantujo

Post komenco de E-lernado, la novaj lernantoj aliĝis al la Studenta E-klubo de la Artkolegio de Kunming.

La 27an de septembro lernantoj el la Kolegio de Aviado kaj Turismo sub la Artkolegio de Kunming havis la unuan lecionon de Esperanto en Woyunshan, unu el la novaj kampusoj de la artkolegio. Esperantaj lecionoj de la Kolegio de Aviado kaj Turismo en la nova semestro komenciĝis en la 9a de septembro, kaj okazas unufoje ĉiusemajne. Ĉirkaŭ cent lernantoj elektis Esperanton kiel nedevigan lernobjekton, instruatan de Zhang Lianjin kaj Liu Baoguo el Ĉinio kaj Alessandra Madella el Italio.

Instruas Alessandra Madella kaj Liu Baoguo

Por protekti la medion de la lago Dianchi, en la 17a kaj 18a de septembro la Kolegio de Aviado kaj Turismo transloĝiĝis al Woyunshan en okcidenta Kunming, kiu estas je 40 kilometroj for de la urbocentro. La nova ejo situas inter pinoj kaj cipresoj. La bela kaj kvieta medio helpas studadon de la lernantoj. Aliaj kolegioj sub la Artkolegio de Kunming transloĝiĝos al diversaj lokoj unu post alia.

Lernantoj

Liu Baoguo kaj Alessandra Madella

Redaktoro: Liu Zijia

:

Mojosa Ĉinio

El Popola Chinio


---

# La montaro Qilian post neĝado

**Published:** 2019-10-08

**URL:** http://esperanto.china.org.cn/2019-10/08/content_75280262.htm

**Categories:** Naturo kaj Mediprotekto

La 6-an de oktobro, pro la malvarma fluo la unua neĝo en la kuranta jaro falis ĉirkaŭ la montaro Qilian en la urbo Zhangye de la provinco Gansu, nordokcidenta Ĉinio. Post la neĝado, la tuta montaro kaj la apuda herbejo blankiĝis kaj aspektis kiel bela pentraĵo.

La montaro Qilian troviĝas ĉe la limo inter la nordorienta parto de Qinghai-provinco kaj la okcidenta parto de Gansu-provinco. Ĝi, unu el la ĉefaj montaroj de Ĉinio, konsistas el pluraj nordokcident-sudorientaj paralelaj montoj kaj larĝaj valoj. Pro la multspecaj kaj bonkvalitaj mineralaj resursoj, la montaro Qilian estas konata kiel "monto kun miloj da trezoroj". La malvarma kaj humida klimato en la montaro estas taŭga por kreskado de herboj. Sur la monto kun la altitudo de pli ol 2 800 metroj estas grandaj herbejoj, kiuj helpas la disvolvadon de tiea brut-bredado.

Redaktoro: Kang Caiqi

:

Mojosa Ĉinio

El Popola Chinio


---

# Esperanto-societo de Pekina Lingva kaj Kultura Universitato havas novajn membrojn

**Published:** 2019-10-15

**URL:** http://esperanto.china.org.cn/2019-10/15/content_75302745.htm

**Categories:** Esperantujo

La 11-a de oktobro estis varba tago de societoj de Pekina Lingva kaj Kultura Universitato (PLKU), inkluzive de Esperanto-societo, kiu fondiĝis en 2018.

En la varba tago al la societo aliĝis 66 studentoj, inkluzive de 10 eksterlandaj studentoj.

Prof. Li Weilun servas kiel instruisto de la societo. La Esperanto-lecionoj okazas en antaŭtagmezo de ĉiu sabato. Krome, en la lasta sabato de ĉiu monato okazas Esperanto-renkontiĝo.

Redaktoro: Zhao Wenqi

:

Mojosa Ĉinio

El Popola Chinio


---

# Franca esperantistino kaj prof. Li Weilun instruis Esperanton al novaj membroj de Esperanto-societo de PLKU

**Published:** 2019-10-16

**URL:** http://esperanto.china.org.cn/2019-10/16/content_75307867.htm

**Categories:** Esperantujo

E-leciono

Matene de la 12-a de oktobro, en Pekina Lingva kaj Kultura Universitato (PLKU) okazis Esperanto-leciono de profesoro Li Weilun kaj franca esperantistino Elinjo. En la antaŭa tago, E-societo de la universitato varbis pli ol 60 novajn membrojn kaj multaj el ili partoprenis en la kurso. Elinjo kaj ŝia edzo turisme vizitas Ĉinion. Ŝi ĉiam zorgas pri Esperanto-instruado per interesaj manieroj, kaj tiutage ŝi vizitis la universitaton kaj kune kun prof. Li Weilun instruis al la lernantoj bazan gramatikon, sinprezenton, ĉiutagan dialogon kaj Esperanto-kanton. Lernantoj faris demandojn al Elinjo, kiu ĝoje respondis.

Instruistoj kaj lernantoj

Redaktoro: Kang Caiqi

:

Mojosa Ĉinio

El Popola Chinio


---

# Samantha: Poemo en kvar lingvoj

**Published:** 2019-10-16

**URL:** http://esperanto.china.org.cn/2019-10/16/content_75308278.htm

**Categories:** Videoj

Samantha, kanada knabino, aĝas 12 jarojn, estas filino de ĉindevena kanada esperantisto Johano Huang. Ŝi bone regas la lingvojn anglan, francan kaj ĉinan, kaj talente komprenas Esperanton. En aŭgusto 2019, ŝi venis al Pekino, akompanata de la patro, kaj vizitis la oficejon de El Popola Ĉinio. Jen, ŝi deklamis ĉinan klasikan poemon en kvar lingvoj.

:

Mojosa Ĉinio

El Popola Chinio


---

# Esperantaj ekskunlernantoj renkontiĝis post 35 jaroj

**Published:** 2019-10-18

**URL:** http://esperanto.china.org.cn/2019-10/18/content_75314817.htm

**Categories:** Esperantujo

La 16an de oktobro en Kunming, ĉefurbo de Yunnan-provinco en sudokcidenta Ĉinio, refoje renkontiĝis post 35 jaroj iuj ekskunlernantoj de Esperanta fako. Duan Yongxing, instruisto de paroliga kurso tiutempe, ĉefo de Artkolegio de Kunming kaj prezidanto de Yunnan-a Esperanto-Asocio, akceptis ilin en Yunnan-a Artista Domo. Ili ĝoje rememoris la pasintajn okazaĵojn.

Meze de la 1980aj jaroj Esperanto-movado aktivis en Yunnan-provinco. En aŭgusto 1984, subtenite de veteranaj esperantistoj Zhu Jiabi, tiama komandanto de la milita regiono de Yunnan, kaj Fang Zhongbo, tiama vicprezidanto de la Yunnan-a Komitato de la Ĉina Popola Politika Interkonsiliĝa Konferenco, Yunnan-a Esperanto-Asocio kaj fremdlingva fako sub Yunnan-a Universitato kune starigis Esperantan fakon, kio postulas du-jaran lernadon. Preskaŭ 50 lernantoj el diversaj lokoj de Ĉinio partoprenis la studon.

Inter la instruistoj estis la konata esperantisto Laŭlum kaj aliaj veteranoj el diversaj lokoj de Ĉinio, kiel Zhou Qianyun, Zhang Zai, Qin Kaiji, Duan Yongxing kaj Xie Jian. La kurso ne nur bakis laborantojn por la Unua Ĉina Kongreso de Esperanto en Kunming en 1985 kaj la 71a UK en Pekino en 1986, sed ankaŭ semis verdajn semojn por Esperanto-movado en Ĉinio.

Raportis Zhang Lianjin

Redaktoro: Liu Zijia

:

Mojosa Ĉinio

El Popola Chinio


---

# Internacia Hortikultura Ekspozicio en Pekino: semanto de verda vivo

**Published:** 2019-10-21

**URL:** http://esperanto.china.org.cn/2019-10/21/content_75323654.htm

**Categories:** Naturo kaj Mediprotekto

La 9-an de oktobro, fermiĝis la Internacia Hortikultura Ekspozicio (IHE) en Pekino. Dum 162 tagoj, entute 110 landoj kaj organizoj partoprenis en la ekspozicio, okazis 3 284 diversaj kulturaj aktivecoj, kaj la ekspozicio akceptis 9,34 milionojn da vizitantoj. Kun la temo "Verda Vivo, Bela Vivo", la pekina IHE ne nur prezentis la hortikulturan kulturon kaj verdan disvolvadon de Ĉinio, sed ankaŭ donis al la vizitantoj ŝancon por koni hortikulturon. Dank’ al la interŝanĝoj de hortikulturo, diverslandaj turistoj spertis la signifon kaj valoron de la homara komunumo de komuna estonteco.

La ekspozicio kovras areon de pli ol 500 hektaroj. Kvarono de la areo estas eksterlandaj ĝardenoj, kie la partoprenantaj landoj kaj organizoj prezentis siajn hortikulturajn verkojn kaj unikajn kulturojn. La pavilonoj de Unuiĝintaj Arabaj Emirlandoj (UAE) kaj Germanio estas la plej mirindaj.

Enirinte la pavilonon de UAE, oni unue iris en filmejon por rigardi la 3-minutan enkondukan filmeton. En ĝi du geknaboj rakontas al spektantoj kiel UAE utiligas la modernan teknikon por transformi dezerton en oazon kaj realigi grenan memstarecon. Transirinte la filmejon oni povas atingi la eksteran areon de UAE-pavilono, kie estas tipa agrikultura oazo en dezerto, kun akvokonduka sistemo kaj plantoj kiel daktilopalmo, figujo kaj bananujo.

Vizitantoj en la pavilono de UAE

Ahmed Alkaabi, volontulo de UAE-pavilono, diskonigis, ke la temo kaj dezajna koncepto de la pavilono estas verdigi dezertojn per la moderna tekniko. Per oazo, daktilopalmoj kaj aliaj plantoj, la pavilono prezentas la progreson de agrikulturo kaj civilizacion de UAE. Kiel dezerta lando, UAE donas grandan atenton al agrikultura produktado, kaj influite de agrikultura novigo fare de la unua prezidento Zajid Bin Sultan Al Nahajan, UAE-anoj havas sufiĉan komprenon pri la graveco de agrikulturo. Ahmed diris, ke li servas kiel volontulo por disvastigi terkultivan kulturon de sia lando kaj koni Ĉinion, la fora lando. Li diris: "Mi scias, ke ankaŭ Ĉinio havas dezertojn kaj alfrontas demandojn pri regado de dezerto. Ni volas interŝanĝi agrikulturajn ideojn kun ĉiuj. Vidu, en nia oazo ekzistas plantoj el Ĉinio." Fine Ahmed aldonis, ke la Dubaja Internacia Ekspozicio en 2020 bonvenigas ĉiujn!

Germana pavilono estas unu el la plej ŝatataj lokoj kaj tie ĉiam estas longa vico. Laŭ sinjorino Qu, ŝin allogis la konstruaĵo de la germana pavilono kun muro kovrita per verdaj plantoj. Apud la enirejo staras modernstila artaĵo, kiu ŝajnas kunigita florpoto.

"Kesto de insektoj" en la germana pavilono atentigas homojn pri la roloj de insektoj en ekologia ekvilibro.

Tasoj faritaj el sunflora ŝelo, aĉeteblaj en merkato

Kun la temo "Verda disvolvo, semado por estonteco", la germana pavilono ĉefe prezentas tion, ke kiel homoj kaj medio kunekzistas, kaj kiel homoj povas alproksimigi la naturon en la moderna vivo. La pavilono montras ankaŭ du brilajn ekzemplojn -- kiel la karba urbo Essen en nordokcidenta Germanio transformiĝis en "verdan urbon de Eŭropo", kaj kiel la iama senhoma loko ĉe landlimo inter eksaj du Germanioj fariĝis "verda koridoro".

Sinjorino Liu estas laboranto de la germana pavilono. Ŝi diris, ke homoj kaj aliaj vivaĵoj ambaŭ devas havi bonan medion. En la germana pavilono estas "kesto de insektoj", kun diversaj truoj, preparitaj por insektoj, kiuj perdis vivejojn pro homfarado. "Kiam la pavilono estis malfermita, tuj venis abeloj kaj ekloĝis en la kesto, ĉar estas multaj floroj proksime", Liu diris. Multaj plantoj, kiujn homoj bezonas por vivi, postulas polenadon de abeloj. Abelo estas grava parto de la ekologia ĉeno. Per montrado de la kesto, la germana pavilono alvokas doni pli da vivejoj al abeloj en urboj.

Koncepto pri verda cirkulado estas reflektita per ekspoziciaĵoj, kiel pneŭo farita el taraksako, vadbotoj el maizo, benko el betul-ŝelo, florpoto el sunflora ŝelo ktp. En la pavilono oni povas koni ne nur la kreivajn teknikojn de Germanio, sed ankaŭ ĝian pensadon kaj novigajn ideojn por ekologia protekto.

Interesa interago estas unu el la trajtoj de ĉi-foja IHE. Vizitanto Qu diris, ke la prezenta maniero de la germana pavilono estas unika: oni povas ene aŭskulti klarigojn post kod-skano, kaj ekstere rigardi realan pejzaĝon por havi novan komprenon pri la rilatoj inter homoj kaj la naturo.

Havi belan hejmlokon estas komuna deziro de la homaro. La 9-an de oktobro, Li Keqiang, ĉefministro de Ĉinio, faris parolon en la ferma ceremonio de la pekina IHE. Li esperas ke, per kunlaboro de la internacia komunumo, belaj pejzaĝoj en IHE pli kaj pli multe aperos en diversaj lokoj de Ĉinio kaj la mondo.

Redaktoro: Zhao Wenqi

:

Mojosa Ĉinio

El Popola Chinio


---

# Esperanto-kurso en Fremdlingva Kolegio de Ŝanhaja Instruista Universitato

**Published:** 2019-10-24

**URL:** http://esperanto.china.org.cn/2019-10/24/content_75336193.htm

**Categories:** Esperantujo

En la Fremdlingva Kolegio de Ŝanhaja Instruista Universitato (ŜIU) stariĝis kurso de Esperanto por magistrecaj studentoj. Komenciĝinte en la 24-a de septembro, la kurso okazas ĉiu marde. Kun 10 studentoj la kurson gvidas Zhou Tianhao, prezidanto de la Ŝanhaja Esperanto-Asocio (ŜEA). En la kolegio oni starigis ankaŭ Esperanto-grupeton, al kiu aliĝis entute 18 homoj, kiuj renkontiĝas ĉiumonate.

En 2015 kaj 2016, la Fremdlingva Kolegio de ŜIU havis Esperanto-kurson por bakalaŭrecaj studentoj, kun partopreno de pli ol 70 studentoj. La kurso estis gvidita de Wang Minhao, tiama prezidanto de ŜEA.

La 17-an de aprilo 2015, en la kolegio okazis malferma ceremonio de la Esperanto-biblioteketo de la Fremdlingva Kolegio de ŜIU. D-ro Mark Fettes, tiama prezidanto de UEA, ĉeestis kaj prelegis en la inaŭguro.

Redaktoro: Zhao Wenqi

:

Mojosa Ĉinio

El Popola Chinio


---

# Cedo de industria haveno al maro

**Published:** 2019-10-29

**URL:** http://esperanto.china.org.cn/2019-10/29/content_75352461.htm

**Categories:** Naturo kaj Mediprotekto

Shijiu-haveno de la urbo Rizhao en Shandong-provinco, orienta Ĉinio, estas ĉina ekzemplo pri cedo de industria haveno al maro kaj tiu pri restaŭro de turisma marbordo. Laŭplane, la karba kajo de la haveno, kun 100 mil tunoj da kapabloj de ŝarĝado kaj malŝarĝado, estos translokita suden, for de la urbcentro, por igi la havenon bela turismejo.

Jen parto de la turisma marbordo, antaŭa industria haveno, en Rizhao (fotita de flugroboto en la 23-a de oktobro)

Redaktoro: Gao Shuyuan

:

Mojosa Ĉinio

El Popola Chinio


---

# Forumo pri Esperanto okazis en la Komunika Universitato de Ĉinio

**Published:** 2019-11-04

**URL:** http://esperanto.china.org.cn/2019-11/04/content_75372369.htm

**Categories:** Esperantujo

Antaŭtagmeze de la 30-a de oktobro, Pekina Esperanto-Asocio kaj la Kolegio pri Fremdaj Lingvoj kaj Kulturoj sub la Komunika Universitato de Ĉinio kune organizis forumon por eksstudentoj de la Esperanta fako de la universitato. Ili revenis al sia universitato, kune rememoris la pasintecon, la amikecon inter kunlernantoj kaj la senton kun Esperanto, kaj festis la 65-jariĝon de la universitato.

En la forumo, ĉeestantoj diskonigis siajn rakontojn rilatajn al Esperanto kaj ĝiajn rolon kaj gravan signifon. La forumo allogis pli ol 40 homojn el la Pekina E-Asocio, Tianjin-a Esperanto-Asocio, la universitato kaj aliaj organizoj.

Post sia fondiĝo, la E-fako de la universitato bakis preskaŭ 60 diplomiĝintojn kaj tiel faris kontribuon por progreso de la ĉina E-movado.

Redaktoro: Xie Ruifeng

:

Mojosa Ĉinio

El Popola Chinio


---

# Recenzo: La Universala Arbo , nova albumo de Kajto

**Published:** 2019-11-08

**URL:** http://esperanto.china.org.cn/2019-11/08/content_75388645.htm

**Author:** Rafael Henrique Zerbetto

**Categories:** Esperantujo

La Universala Arbo

estas la plej bona albumo de Kajto ekde ĝia duopiĝo. Malgraŭ tio, ke Nanne Kalma kaj Ankie van der Meer duope faras bonajn koncertojn, la manko de Marita kaj Marian estis iom sentebla en la antaŭaj diskoj

Duope

kaj

Kajto Flugas

. Ĉifoje, tamen, aŭskultanto povas eĉ supozi, ke la disko estis registrita kvarope, krom pro la manko de la belaj kanonoj, kiuj markis la unuajn kvin diskojn de Kajto.

Inter aliaj albumoj de Esperanta muziko eldonitaj ĉijare, estas aparte rimarkinda la partopreno de pluraj gastmuzikistoj. Ĉi tiu albumo kontraŭas tiun tendencon kaj estis tute registrita de Nanne kaj Ankie.

La tekstoj kaj melodioj de

La Universala Arbo

estas bonegaj kaj zorge aranĝitaj. "Difektita Kruĉo" estas bela kaj kortuŝa rakonto, kies temo iusence similas al tiu de "Fajfu, jen la vivo!", de la albumo

Lokomotivo

,

Rulu nun!

: ambaŭ kantoj temas pri malfacila adiaŭo al malnova aĵo, kiu akompanis homon dum longa tempo.

"La Universala Arbo", "Hejmo" kaj "Vintra Fabelo" atestas la daŭron de alia tradicio de Kajto: muzikigi poemojn de aŭtoroj el malsamaj landoj. "Hejmo" estas aparte rimarkinda, ĉar ĝin verkis Marjorie Boulton, kaj Kajto bonege elpensis la muzikon: gaja melodio akompanas la rakonton pri la evoluo de familio dum jardekoj. Subite la muziko ĉesas, kaj Nanne deklamas la finan parton, pri bombofalo sur ilia hejmo.

Kvankam kelkaj kantoj estas kortuŝaj, la ĝenerala tono de la albumo estas tute mala: gajaj melodioj kaj festa etoso estas en kanzonoj kiel "Gajhumora Koro" kaj "Trinkkanto je la Vivo". "Ĝojan Naskiĝtagon" ne nur estas ĝojiga kanto, sed ankaŭ meritas esti kantata kaj ludata en naskiĝtagaj festoj de esperantistoj.

"Gajhumora Koro", "Fino aŭ Komenco" kaj "Ĉe Kontraŭa Vent'" estas bonaj ekzemploj de facilaj kantoj por esti uzataj en instruado kaj kantatelieroj.

La teksto de la antaŭlasta kanto "Mi Kantis" resumas la tutan albumon: per kanto oni klarigas la temojn de ĉiuj antaŭaj kantoj. Post tiu konkludo venas la adiaŭa kanto "Multan Dankon", kiu dankas la aŭskultantojn en pluraj lingvoj kaj ilin adiaŭas.

Tiu ĉi albumo estas certe aŭskultinda, do mi rekomendas al vi tuj aŭskulti ĝin per elsendfluo de Vinilkosmo-ABONKLUBO aŭ post aĉeto de la bitalbumo sur la retejo de Vinilkosmo, kie vi ankaŭ povas senpage aŭskulti pecojn de la kantoj: https://www.vinilkosmo-mp3.com/eo/kanzono-tradicia-progresiva/kajto-115/8-la-universala-arbo.html

Verkis: Rafael Henrique Zerbetto

:

Mojosa Ĉinio

El Popola Chinio


---

# Ĉinio kaj Kanado pli kaj pli alproksimiĝas

**Published:** 2019-11-10

**URL:** http://esperanto.china.org.cn/2019-11/10/content_75372005.htm

**Categories:** Videoj

Huang Xiaolong (direktoro de Sino Atlantic Inc. kaj prezidanto de IKEF Nordameriko) estas ĉindevena kanada esperantisto kiu faras negocadon inter Ĉinio kaj Kanado pri agrikulturaj produktoj. Li havas multfoje vizitis Ĉinion kaj propraokule vidis la progreson de la lando.

:

Mojosa Ĉinio

El Popola Chinio


---

# Mesaĝo de Duncan Charters al ĈEL por la 13-a Ĉina Kongreso de Esperanto

**Published:** 2019-11-14

**URL:** http://esperanto.china.org.cn/2019-11/14/content_75406752.htm

**Categories:** Esperantujo

Inter la 8-a kaj la 10-a de novembro la 13-a Ĉina Kongreso de Esperanto okazis en Shangyu-distrikto de Shaoxing-urbo, Zhejiang-provinco en sudorienta Ĉinio.

Al tiu granda okazaĵo, Duncan Charters, nova prezidanto de UEA, sendis specialan gratulmesaĝon per filmeto. En ĝi li varme antaŭgratulas Ĉinan Esperanto-Ligon kaj ĉinajn esperantistojn kaj deziras sukceson al la kongreso. Kongresanoj spektis ĝin dum la inaŭgura ceremonio de la kongreso.

Redaktoro: Xie Ruifeng

:

Mojosa Ĉinio

El Popola Chinio


---

# Mesaĝo de Duncan Charters al ĈEL por la 13-a Ĉina Kongreso de Esperanto

**Published:** 2019-11-14

**URL:** http://esperanto.china.org.cn/2019-11/14/content_75406762.htm

**Categories:** Videoj

Inter la 8-a kaj la 10-a de novembro la 13-a Ĉina Kongreso de Esperanto okazis en Shangyu-distrikto de Shaoxing-urbo, Zhejiang-provinco en sudorienta Ĉinio.

Al tiu granda okazaĵo, Duncan Charters, nova prezidanto de UEA, sendis specialan gratulmesaĝon per filmeto. En ĝi li varme antaŭgratulas Ĉinan Esperanto-Ligon kaj ĉinajn esperantistojn kaj deziras sukceson al la kongreso. Kongresanoj spektis ĝin dum la inaŭgura ceremonio de la kongreso.

Redaktoro: Xie Ruifeng

:

Mojosa Ĉinio

El Popola Chinio


---

# Verdaj steloj brilas en la kongresejo de la 13-a Ĉina Kongreso de Esperanto

**Published:** 2019-11-18

**URL:** http://esperanto.china.org.cn/2019-11/18/content_75418654.htm

**Categories:** Esperantujo

Inter la 8-a kaj la 10-a de novembro la 13-a Ĉina Kongreso de Esperanto okazis en Shangyu-distrikto de Shaoxing-urbo, Zhejiang-provinco en sudorienta Ĉinio.

La unua provludo de la E-ĥoro Verda Stelo okazis en vespero de la 9-a de novembro.

Provludo de la E-ĥoro Verda Stelo

Estas multaj gravaj aferoj en ĉi-foja kongreso: krom la laborraporto de ĈEL, resumoj de la grupaj diskutoj, laborplano por venontaj du jaroj, malfermo de la

Kulturdomo de Esperanto

en iama loĝejo de Hujucz kaj aliaj, estas ankaŭ la fondiĝo de la E-ĥoro Verda Stelo iniciatita de EPĈ, celante kolekti la forton de E-artistoj en diversaj lokoj de Ĉinio por spertigi al ili enhavriĉan kulturon de Esperanto.

Membroj de la E-ĥoro faris prezentadon en la ferma ceremonio de la kongreso. La kunkantado de

Mi kaj Mia Patri'

kaj

La Espero

tuj mirigis la kongresanojn.

Redaktoro: Xie Ruifeng

:

Mojosa Ĉinio

El Popola Chinio


---

# Inaŭguriĝis la Kulturdomo de Esperanto en iama loĝejo de Hujucz

**Published:** 2019-11-18

**URL:** http://esperanto.china.org.cn/2019-11/18/content_75418759.htm

**Categories:** Esperantujo

Inaŭguro de la Kulturdomo de Esperanto en iama loĝejo de Hujucz

En la 10-a de novembro, tuj post la ferma ceremonio de la 13-a Ĉina Kongreso de Esperanto, oni vizitis al Fenghui-urbeto kaj inaŭguris la Kulturdomon de Esperanto en iama loĝejo de Hujucz por memori la iniciatinton de la Ĉina Esperanto-Ligo.

Statuo de Hujucz antaŭ lia iama loĝejo

Bild-ekspozicio pri Hujucz kaj Esperanto

En la inaŭgura ceremonio, parolis Hu Menggu kaj Xu Huabiao, estro de Fenghui-urbeto, Zhu Mingyi donacis librojn al la

Kulturdomo de Esperanto

. Poste la kongresanoj iris en la loĝejon kaj vizitis la bild-ekspozicion pri kontribuoj de Hujucz al Esperanto.

Redaktoro: Xie Ruifeng

:

Mojosa Ĉinio

El Popola Chinio


---

# Grupaj diskutoj en la 13-a Ĉina Kongreso de Esperanto

**Published:** 2019-11-18

**URL:** http://esperanto.china.org.cn/2019-11/18/content_75418900.htm

**Categories:** Esperantujo

Inter la 8-a kaj la 10-a de novembro la 13-a Ĉina Kongreso de Esperanto, kun la ĉeftemo "Origina Aspiro kaj Misio de Ĉinaj Esperantistoj", okazis en Shangyu-distrikto de Shaoxing-urbo, Zhejiang-provinco en sudorienta Ĉinio. Post la inaŭguro oni organizis riĉajn programerojn, kiuj inkluzivas forumojn kaj grupajn diskutojn.

Xiao Ke prezidas la komunan diskuton.

Zhang Changsheng prezidas la komunan diskuton.

La fervojista kaj la komerca sekcioj okazigis komunan diskutadon por fari interŝanĝojn kaj kunlaborojn. Xiao Ke kaj Zhang Changsheng, estroj de fervojista kaj komerca sekcioj laŭvice prezidis la diskutadon. Ili respektive faris resumon de la diskutado kaj raportis tion en la ferma ceremonio de la kongreso.

Diskutado inter la membroj de la medicina sekcio de ĈEL

Samtempe okazis la diskutado de instruista sekcio, medicina sekcio kaj junulara grupo. Pri la diskutado rilataj respondeculoj prezentis raporton en la ferma ceremonio de sekva tago.

Redaktoro: Xie Ruifeng

:

Mojosa Ĉinio

El Popola Chinio


---

# Gravaj informoj en la solena fermo de la 13-a Ĉina Kongreso de Esperanto

**Published:** 2019-11-18

**URL:** http://esperanto.china.org.cn/2019-11/18/content_75418907.htm

**Categories:** Esperantujo

Antaŭtagmeze de la 10-a de novembro okazis ferma ceremonio de la 13-a Ĉina Kongreso de Esperanto. Ĝin prezidis Chen Ji, direktoro de E-sekcio de

El Popola Ĉinio

.

Chen Ji prezidas la ferman ceremonion.

Estroj de la fakaj sekcioj de ĈEL faras raporton.

Wang Disheng, estro de la medicina sekcio de ĈEL, resumis kaj raportis pri la diskutoj de la membroj de la sekcio, kaj pri ĝiaj laboroj en la venontaj 2 jaroj, kiuj temas pri praktiko de Esperanto en medicina kampo kaj, per Esperanto, diskonigo de la tradicia ĉina medicino en la mondo.

Raportis ankaŭ Wei Yubin, direktoro de la elementa lernejo Baiyangshujie en Taiyuan-urbo de Shanxi-provinco. Li resumis diskutadon de la instruista sekcio kaj ĝiajn atingojn en la pasintaj du jaroj. Li alte taksis la E-instruistojn en elementaj, mezaj kaj superaj lernejoj, kiuj diligente laboras por antaŭenpuŝi kaj daŭrigi E-movadon en Ĉinio. Li diris, ke E-instruado rekte rilatas al la estonteco de nia afero, ĉi-jare la grava laboro por E-instruistoj restas "Esperanto en lernejo", ili devas pliigi diskonigon de Esperanto inter lernejanoj, kaj la finfina celo estas enlistigi E-instruadon en la edukan sistemon de la lando por lernado de pli da lernantoj. Krome, estas urĝe bezonate kompili kaj verki lernolibrojn taŭgajn por ĉinaj infanoj, kaj la sekcio celas plenumi la taskon en la venontaj du jaroj.

Sekve Zhang Changsheng parolis pri la laboroj de la komerca sekcio. Li emfazis, ke nun inter la sep estraranoj de Internacia Komerca kaj Ekonomia Federacio (IKEF), estas tri ĉinoj, kaj ĝia prezidanto estas ĉina esperantisto Wang Tianyi. Tio montras la kreskon kaj gravecon de ĉina ekonomio. La plej menciinda laboro de la sekcio estas helpi preskaŭ 30 esperantistajn komercistojn partopreni en la unua Ĉina Internacia Importa Ekspozicio (ĈIIE). Kaj tiel, pola esperantisto fariĝis la unua E-komercisto en ĈIIE, kaj liaj varoj estis elektitaj kiel eksponaĵoj de la ekspozicio. Zhang esperas, ke ĉinaj E-komercistoj plue klopodos por ke Esperanto pli bone servu por la interŝanĝoj inter ĉinaj kaj fremdlandaj komercistoj.

Sinjoro Xiao Ke raportis nome de la fervojista sekcio. Li alte taksis la kontribuojn de ĉinaj fervojistoj en konstruado de fervojoj por altrapidaj trajnoj. Li proponis fari aŭ traduki albumon pri la historio de ĉina fervojo, pri kio certe interesiĝos esperantistoj de diversaj landoj.

La lasta parolanto estis Zhang Yue, studento de Esperanto-fako en Zaozhuang-a Universitato, reprezentante la ĉinan E-junularon. Ŝi respondis tri demandojn zorgatajn de gejunuloj: kulturo de Esperanto, kiel prezenti la esencon de la nacia lingvo dum Esperantigo, kaj bezono de E-lernado. Ŝi diris, ke oni unue devas trakti la lingvon nature; due, la manko de Esperantigo egalas al la manko de ajna traduko; trie, la lernado ne devas esti profitcela. Estas proponinde, ke la junaj esperantistoj pozitive traktu la aferojn de la internacia lingvo kaj praktiku Esperanton. En la fino de la prelego ŝi klarigis, ke E-movado estas neforĵetebla misio por la E-junularo.

Post la paroloj de la reprezentantoj de loka registaro kaj E-asocio Zhu Chunlan kaj Qiu Xirong, sinjorino Chen Shi faris finan resumon kaj diskonigis gravajn informojn pri la laboroj de ĈEL en la estonteco:

Fondi la federacion de E-asocioj en la landoj laŭlonge de  "La Zono kaj Vojo";

Pozitive partopreni en translokiĝo de la biblioteko de UEA;

Kandidatiĝi por gastigi la Universalan Kongreson en 2022.

Krome, EPĈ jam ricevis la oficialan mesaĝon de UNESKO pri traduko kaj eldono de la gazeto

Kuriero

en Esperanta versio.

Redaktoro: Xie Ruifeng

:

Mojosa Ĉinio

El Popola Chinio


---

# Fruktodonaj forumoj de la 13-a Ĉina Kongreso de Esperanto

**Published:** 2019-11-18

**URL:** http://esperanto.china.org.cn/2019-11/18/content_75419077.htm

**Categories:** Esperantujo

Inter la 8-a kaj la 10-a de novembro la 13-a Ĉina Kongreso de Esperanto, kun la kongresa temo "Origina Aspiro kaj Misio de Ĉinaj Esperantistoj", okazis en Shangyu-distrikto de Shaoxing-urbo, Zhejiang-provinco en sudorienta Ĉinio. La 9-an de novembro solene inaŭguriĝis la kongreso, post la inaŭguro okazis du forumoj: Origina Aspiro kaj Misio de Ĉinaj Esperantistoj kaj Esperanta Disvastigo en Epoko de Mediataj Integriĝoj.

Sinjorino Hu Menggu

En la forumo Origina Aspiro kaj Misio de Ĉinaj Esperantistoj, sinjorino Hu Menggu, nepino de Hujucz, kun emocio rememoris dirojn de Hujucz pri Esperanto kaj liajn kontribuojn al E-movado. Lia origina aspiro pri ĉina E-movado ĝuste estas antaŭenpuŝi kaj popularigi la internacian lingvon en Ĉinio kaj per la lingvo liberigi, diskonigi kaj konstrui la landon, tiu ĉi misio estas daŭre plenumita de nunaj ĉinaj esperantistoj. Sinjoro Zhu Mingyi, veterana esperantisto, rakontis pri sia esperantistiĝo antaŭ dekoj da jaroj kaj sia renkontiĝo kun Hujucz, kio multe helpis lin paŝi al esperantujo. Sekve, la prelegoj de Yuan Ailin, prezidanto de Chongqing-a Esperanto-Asocio, kaj Yu Tao, Cao Shengqiang, Huang Yinbao... same kuraĝigis ĉeestantojn plie sindediĉi al la E-movado.

La forumo Esperanta Disvastigo en Epoko de Mediata Integriĝo

La forumo Esperanta Disvastigo en Epoko de Mediata Integriĝo altiris centon da aŭskultantoj kiuj interesiĝas pri tiu ĉi temo. La prelego

Reformo pri Proviz-flanka Strukturo por Efektigo de Disvastigo

fare de Xiao Henggang el Ĉina Radio Internacia (ĈRI) prezentis rilatajn informojn pri E-disvastigo en komunikilaj retejoj de ĈRI. En sia prelego

Ĉu Alta Klakado Estas Nur Revo por Esperantaj Mediatoj?

Disdono de premioj

Okazis ankaŭ disdonado de premio por deklama konkurso organizita de EPĈ en la Esperanta Tago. En julio EPĈ organizis la konkurson kaj faris diskonigon per diversaj kanaloj, la kandidatoj mem registris siajn voĉojn, sendis ĝin al la redaktejo por voĉdoni kaj juĝi inter legantoj. Premiitoj ricevis E-librojn kaj video-diskojn. 13-jara knabo Han Yang fariĝis la plej juna premiito.

Redaktoro: Xie Ruifeng

:

Mojosa Ĉinio

El Popola Chinio


---

# Gravaj paroloj en la inaŭguro de la 13-a Ĉina Kongreso de Esperanto

**Published:** 2019-11-18

**URL:** http://esperanto.china.org.cn/2019-11/18/content_75419272.htm

**Categories:** Esperantujo

Inter la 8-a kaj la 10-a de novembro la 13-a Ĉina Kongreso de Esperanto okazis en Shangyu-distrikto de Shaoxing-urbo, Zhejiang-provinco en sudorienta Ĉinio.

Ĉi-jare estas la 70-a datreveno de la fondiĝo de la Ĉina Popola Respubliko kaj 70-jariĝo de la Ĉina Internacia Eldona Grupo (ĈIEG), supera organizo de Ĉina Esperanto-Ligo (ĈEL). En ĉi duoble festinda jaro, la okazigo de la 13-a Ĉina Kongreso de Esperanto estas signifoplena afero. Ĉirkaŭ 300 personoj partoprenis en la kongreso okazinta en la hejmloko de Hujucz, fondinto de ĈEL, kaj la nombro de la partoprenintoj estas la plej multa en la historio de ĉinaj kongresoj de Esperanto.

La 9-an de novembro solene inaŭguriĝis la kongreso, en ĝi oni prezentis filmeton faritan de la nova prezidanto de UEA Duncan Charters, kiu varme gratulis la kongreson kaj deziris al ĝi sukceson. En sia parolado Chen Haosu, honora konsiliano de ĈEL, alvokis ke ĉinaj esperantistoj ne forgesu la originan aspiron kaj firme sekvu la mision kaj senĉese klopodu por krei novan brilon de ĉina Esperanta movado. Fang Zhenghui, vicprezidanto de ĈIEG kaj la unua vicprezidanto de ĈEL, diris ke Ĉinio pli kaj pli multe ludas sian rolon en la mondo, kaj havas pli kaj pli intimajn rilatojn kun la mondo, en tiu situacio, tutlandaj esperantistoj devas kunlabori por krei pli belan estontecon de ĉina Esperanto-movado. Parolis ankaŭ Pan Lifeng, reprezentanto de loka registaro, kaj aliaj homoj.

Parolantoj en la inaŭguro

Sekve, Wang Ruixiang, vicprezidanto kaj ĝenerala sekretario de ĈEL, faris raporton pri la laboroj de la ligo por 2018-2019. Pri atingoj, li menciis Zaozhuang-an Universitaton, kiu jam varbis 48 studentojn por la E-fako, kie pluraj veteranoj servas kiel instruistoj. Tio estas granda sukceso por la daŭripoveco de ĉinaj E-aferoj. La instruista sekcio, la komerca sekcio, la fervojista sekcio kaj la medicina sekcio de ĈEL respektive donis siajn kontribuojn.

Estas menciindaj ankaŭ diskonigo de Ĉinio en la 103-a UK, la 104-a UK kaj la 9-a Azia-Oceania Kongreso de Esperanto kaj okazigo de la ekspozicio

70 jaroj -- Ĉina Esperanta Movado

kaj la Mondo, kaj fruktoj en eldonado de E-libroj, kiel

Sieĝata Fortikaĵo, 200 Antikvaj Poemoj de Ĉinio, Ŝlosilaj Vortoj por Kompreni Ĉinion, Strangaĵoj de Liaozhai

kaj

Libro de Ŝanĝiĝoj

.

Premiitoj

Kiel la fina programero de la inaŭguro, okazis premidonado por homoj, kiuj faris kontribuon por E-movado en diversaj lokoj de Ĉinio. La nomliston deklaris Chen Shi, vicprezidanto de ĈEL, vic-ĉefredaktoro de ĈIEG kaj estro de El Popola Ĉinio (EPĈ).

Redaktoro: Xie Ruifeng

:

Mojosa Ĉinio

El Popola Chinio


---

# Lernantoj faris manlaboraĵojn per naturaj materialoj

**Published:** 2019-11-22

**URL:** http://esperanto.china.org.cn/2019-11/22/content_75436412.htm

**Categories:** Naturo kaj Mediprotekto

Ĉi-jare en la vilaĝa elementlernejo Xuqiao de la urbo Changsha en la provinco Hunan en suda Ĉinio, lernantoj komencis fari manlaboraĵojn dum arta kurso. Per branĉoj kaj pinkonusoj, la kurso helpas lernantojn malkovri la naturon.

Tang Junjie de la kvara klaso montras sian verkon "ĝirafo". (fotita en la 20-a de novembro)

Tang Kewei de la kvara klaso kaj ŝia verko "struto" farita per pinkonusoj kaj branĉoj (fotita en la 20-a de novembro)

Peng Yiran de la tria klaso montras la memfaritan "fiŝon". (fotita en la 20-a de novembro)

Li Bohan de la kvara klaso montras sian "ĝirafon". (fotita en la 20-a de novembro)

Tan Shiyu de la kvara klaso kaj ŝia verko "elafuro" (fotita en la 20-a de novembro)

Tang Luoxun de la tria klaso montras sian verkon "pavo". (fotita en la 20-a de novembro)

Wu Jingning de la tria klaso kaj ŝia verko "krabo" (fotita en la 20-a de novembro)

Zhang Kun instruas al lernantoj faradon de manlaboraĵo. (fotita en la 19-a de novembro)

La elementa lernejo Xuqiao (fotita en la 20-a de novembro)

Lernantoj en ekzercado, la 20-an de novembro

Redaktoro: Zhao Wenqi

:

Mojosa Ĉinio

El Popola Chinio


---

# Recenzo: Nenifar’, la unua albumo de Gijom’ Armide

**Published:** 2019-11-25

**URL:** http://esperanto.china.org.cn/2019-11/25/content_75443664.htm

**Author:** Rafael Henrique Zerbetto

**Categories:** Esperantujo

Gijom’ Armide estas konata muzikisto en Esperantujo, kaj Nenifar’ estas lia unua albumo, eldonita en 2012 danke al mondonacoj de esperantistoj. Ĉijare la albumo estis aldonita al la katalogo de Vinilkosmo, kaj tio ebligis ne nur ĝian aĉeton per Vinilkosmo-retejo, sed ankaŭ ĝian aŭskultadon per elsendfluo por ĉiuj abonantoj de Vinilkosmo-ABONKLUBO.

La melodioj de Gijom’ estas tre belaj kaj profunde tuŝas la koron, kaj la unua kanto, “Mankas vi”, atestas tion. Gijom’ kantas per la koro, iras de ĝentila flustro al senespera krio, kreante mirindan kombinon inter voĉo kaj melodio, kiu potecigas la fortojn de muziko kaj teksto, kiel oni povas

rimarki

jam en la dua kanto, “Amo kaj Asfalto”.

Tiu ĉi albumo meritas atentan kaj diversfojan aŭskultadon, la aŭskultanto devas lasi sian animon esti tuŝata kaj transformata de la muziko. La fluto de Stéphane Damo en la kantoj “Eĉ se ne amen” kaj “Nuda” aldonas eĉ pli specialan etoson al la albumo.

Ankaŭ la tekstoj tuŝas la koron: multaj kantoj temas pri amo kaj aliaj temoj rilataj al homa animo. Mi aparte substrekas “La nereĝoigeblulo”-n, ĉar mi konis multajn homojn tiajn, sed neniam aŭdis alian kanton pri ili: tia homo kutime estas ignorata de la socio, tamen Gijom’

estas

tiom sentema, ke li verkis tiun ĉi kanton.

Gijom’ ankaŭ estas konscia pri sociaj kaj politikaj temoj, kaj uzas sian muzikon por konsciigi homojn pri kaŭzoj kiel vegetarismo, inaj rajtoj, genra egaleco kaj paco. Nenifar’ estas albumo engaĝita ne nur en transformado de homa animo, sed ankaŭ en plibonigado de la mondo.

Mi aparte ŝatas la uzon de riismo en “La fabela rakonto pri milda Dudu kaj la malica reĝo de Braĝujo”: danke al la uzo de la pronomo “ri”, ne estas klare ĉu Dudu estas viro au virino, kaj la samo validas por la reĝo (“reĝo” estas vorto genre neŭtrala laŭ vortaraj difinoj, kvankam vireco estas kutime subkomprenata).

En malnova mondo kie venkas “La plej granda”, la muziko de Gijom’ estas invito al plibonigado de si mem kaj de la mondo.

Aŭskultu pecetojn de la kanzonoj kaj aĉetu la bitalbumon en la retejo de

Vinilkosmo

.

Verkis: Rafael Henrique Zerbetto

:

Mojosa Ĉinio

El Popola Chinio


---

# Junulara Forumo de Esperanto okazis en Pekino

**Published:** 2019-12-05

**URL:** http://esperanto.china.org.cn/2019-12/05/content_75481987.htm

**Categories:** Esperantujo

Inter la 29-a de novembro kaj la 1-a de decembro 2019, la novaj studentoj de la fakultato pri Esperanto de Zaozhuang-a Universitato alvenis en Pekino kaj partoprenis Junularan Forumon de Esperanto.

La forumo okazis en la redakcio de

El Popola Ĉinio

(EPĈ) kaj Pekina Lingva kaj Kultura Universitato (PLKU). Vendrede (la 29-a) en kunvenejo de EPĈ, sinjoro Chen Haosu, eksa prezidanto kaj honora konsiliano de Ĉina Esperanto-Ligo (ĈEL) diris, ke junuloj estas espero de la lando kaj Esperanto-movado, li esperas, ke pere de la studvizito en Pekino la novaj studentoj povos ekkoni rimarkindajn okazaĵojn de Esperanto-movado en Ĉinio. Chen Haosu diris, ke la faktoroj, kiuj influas ĉinajn esperantistojn, estas la interna intereso pri Esperanto, la soifo pri Esperanto-lernado kaj la forta deziro servi la homojn per Esperanto-laboro kaj antaŭenigi mondan progreson. Chen Haosu diris ankaŭ, ke la vojo de Esperanto estas malfacila, sed ĝi ja estas vojo al sukceso. Al junuloj ne mankas kuraĝo kaj entuziasmo, sed mankas sperto kaj praktikado. Per studado, komunikado kaj praktikado junuloj finfine venkos la malfacilaĵojn kaj marŝos al la brila estonteco.

Sinjorino Zhao Jun, vic-prezidanto de ĈEL kaj ĉefredaktoro de EPĈ, konigis Ĉinan Internacian Eldonan Grupon kaj ĝian branĉon EPĈ, en kiuj laboris pintaj esperantistoj, kiel Cicio Mar (Ye Junjian) kaj Laŭlum (Li Shijun). Ĉina Esperanto-Ligo celas fari kulturajn interŝanĝojn inter esperantistoj, kaj dufoje okazigis Universalan Kongreson de Esperanto en Pekino. Zhao Jun diris, ke sinjoro Hujucz (Hu Yuzhi), kiel pioniro de eldonado de la Ĉina Popola Respubliko, kunlabore kun Bakin (Ba Jin) kaj Ĵelezo (Ye Laishi) planis kaj gvidis Esperanto-movadon en Ĉinio. Dank' al ilia subteno fondiĝis la redakcio de EPĈ en 1950, ĈEL en 1951 kaj Esperanta dissendo de Ĉina Radio Internacia en 1964.

En la forumo ĉeestis sinjoro So Jinsu, estrarano de Universala Esperanto-Asocio kaj prezidanto de Korea Esperanto-Asocio. Per rakonto pri sia vivo, li kuraĝigis la junajn studentojn fariĝi praktikaj kaj utilaj homoj, lerni diligente Esperanton, la ĉinan kaj la anglan lingvojn.

Sekve sinjorino Wang Weishi (Pluveta) diskonigis la laborojn de Esperanto-sekcio de Ĉina Radio Internacia kaj ĝian novan projekton "Mia Asocio, Mia Urbo”.

Sinjorino Chen Ji, direktoro de E-sekcio de EPĈ, kaj ŝiaj tri kolegoj rakontis laborojn de EPĈ kaj dividis kun la studentoj siajn spertojn kiel Esperanto-redaktoro de EPĈ.

Sabate (la 30-a) la studentoj vizitis la Pekinan Lingvan kaj Kulturan Universitaton, kaj kune kun membroj de Esperanto-Asocio de PLKU aŭskultis prelegon pri esperantista sperto de sinjoro Xiao Huoli, vic-prezidanto de la Pekina Esperanto-Asocio.

Prelego en PLKU

Studentoj de Zaozhuang kaj Pekino post filmado de muzika video en PLKU

Sabate vespere, okazis diskuto, kiun ĉeestis Gabriele Corsetti, itala esperantisto laboranta en Pekino. La studentoj prezentis siajn opiniojn pri Esperanto kaj studado. Ili apenaŭ sciis Esperanton kiam ili eniris en la fakultaton. Dum partopreno en E-kursoj gvidataj de profesoroj Li Weilun kaj Bak Giwan, kaj en la 13-a Ĉina Kongreso de Esperanto, ili iom post iom konas Esperanton kaj ekamas la etoson de Esperantujo.

Post la vespera diskuto

Kelkaj fotoj pri la junulara forumo:

Redaktoro: Zhao Wenqi

:

Mojosa Ĉinio

El Popola Chinio


---

# Birdoj "ŝtele" manĝas persimonojn en Chongqing, Ĉinio

**Published:** 2019-12-05

**URL:** http://esperanto.china.org.cn/2019-12/05/content_75482254.htm

**Categories:** Naturo kaj Mediprotekto

Dum vintro persimonoj maturiĝis kaj pendas sur branĉoj. Multaj birdoj estas tiritaj de oraj persimonoj antaǔ la domo de vilaĝano en la urbeto Sanquan de la distrikto Nanchuan en la urbo Chongqing, sudokcidenta Ĉinio.

Redaktoro: Xie Ruifeng

:

Mojosa Ĉinio

El Popola Chinio


---

# Kiel la ĉina iniciato “La Zono kaj Vojo” influas la ekonomiajn interŝanĝojn?

**Published:** 2019-12-05

**URL:** http://esperanto.china.org.cn/2019-12/05/content_75482368.htm

**Categories:** Videoj

Huang Xiaolong (direktoro de Sino Atlantic Inc. kaj prezidanto de IKEF Nordameriko) estas ĉindevena kanada esperantisto kiu faras negocadon inter Ĉinio kaj Kanado pri agrikulturaj produktoj. Li havas multfoje vizitis Ĉinion kaj propraokule vidis la progreson de la lando.

:

Mojosa Ĉinio

El Popola Chinio


---

# Ĉimpanzo memlernis lavadon

**Published:** 2019-12-09

**URL:** http://esperanto.china.org.cn/2019-12/09/content_75493930.htm

**Categories:** Naturo kaj Mediprotekto

Ĉimpanzo estas la besto genetike plej proksima al homo, kaj ankaŭ la besto plej inteligenta, post la homoj. Yuhui estas ĉimpanzo loĝanta en vidindejo de la urbo Chongqing en sudokcidenta Ĉinio. Kiam ĝi vidas bredistojn lavi vestojn kaj tranĉi legomojn, ĝi ekscitiĝas kaj ne povas regi sin pro ĝojo. Do bredisto faris provon: meti T-ĉemizon, sapon kaj penikon apud akvujeto de la ĉimpanzejo. Sen ia ajn gvido, Yuhui kuris al la akvujeto, prenis sapon kaj eklavis la veston, kvazaŭ infano post trovo de ŝatata ludilo. Poste ĝiaj manoj estis plenaj de ŝaŭmoj, kaj ĝi komencis lavi al si la kapon imitante brediston. Post lavado ĉe la akvujeto, la ĉimpanzo Yuhui portis tiujn "ludilojn" al ŝtonmonteto kaj tie daŭrigis lavadon.

Redaktoro: Zhao Wenqi

:

Mojosa Ĉinio

El Popola Chinio


---

# Ĉina scienc-esplora ŝipo Xuelong-2 allogis pingvenojn

**Published:** 2019-12-12

**URL:** http://esperanto.china.org.cn/2019-12/12/content_75505798.htm

**Categories:** Naturo kaj Mediprotekto

De la 3-a ĝis la 7-a de decembro la 36-a antarkta ekspedicio de Ĉinio faris esploradon ĉe la golfo Prydz. En la 6-a de decembro, kiam la ŝipo laboras sur flosanta glacio, 3 scivolemaj pingvenoj venis al ĝi. Post duonhoro, ili saltis en maron kaj "kontente" foriris.

Redaktoro: Xie Ruifeng

:

Mojosa Ĉinio

El Popola Chinio


---

# Ĉinoj helpas Indonezion en rebonstatigo de koraloj

**Published:** 2019-12-13

**URL:** http://esperanto.china.org.cn/2019-12/13/content_75509974.htm

**Categories:** Naturo kaj Mediprotekto

Lastatempe, elektrejo investita de ĉina kompanio en Balio, Indonezio, kune kun indonezia mediprotekta organizo starigis centron pri esplorado kaj rebonstatigo de koraloj, celante observi, analizi, esplori kaj protekti koralojn en la marareo de Balio.

La 25-an de novembro, esploristoj metis koralojn en la marareon de Celukan Bawang, Indonezio.

Laǔ diskonigoj, la centro metas artefarite reproduktitajn koralidojn sur rifojn, kie antaǔe kreskis koraloj, por "rebonstatigi" la koralrifojn. Nun laborantoj de la elektrejo kaj ĉinaj esploristoj jam metis 100 koralidojn en rilatajn marareojn. Laŭ plano ili metos 500 koralidojn. Specialisto diris, ke post unu jaro, la proporcio de koraloj en tiuj marareoj altiĝos je 40%, kaj post du jaroj, je 70%.

Gou Haodong, ĝenerala konsulo de Ĉinio en Denpasaro de Balio, diris, ke estas la unua fojo, ke oni bredas koralojn en marareoj ĉirkaǔ elektrejo de Balio. Tio montras, ke ĉinaj firmaoj pozitive plenumas sian socian devon kaj atentas mediprotekton kaj la vivon de lokanoj. La ago plue akcelos plibonigon de la loka medio kaj progreson de ekonomio. Cetere, la fondiĝo de la centro plue altigos konscion de homoj pri la graveco de protektado al maraj vivaĵoj por akceli la harmonian disvolvadon de la homaro kaj la naturo.

Estis granda nombro da koraloj en marareo de norda Balio. En la lastaj jaroj, pro disvolviĝo de turismo, bredado de marproduktoj kaj fiŝkaptado, kaj ankaǔ pro la klimata ŝanĝo, evidente malmultiĝas tieaj koraloj kaj koralrifaj vivaĵoj.

Por plibonigi la staton, ĉinaj esploristoj faris longdaǔran observadon, akv-kvalitan analizon kaj provon pri meto de koraloj. Fine, ili faris projekton pri rebonstatigo de koraloj en marareo de norda Balio.

Redaktoro: Xie Ruifeng

:

Mojosa Ĉinio

El Popola Chinio


---

# Solenaĵo omaĝe al Zamenhof okazis en Rio-de-Ĵanejro

**Published:** 2019-12-18

**URL:** http://esperanto.china.org.cn/2019-12/18/content_75525190.htm

**Categories:** Esperantujo

Matene de la 16-a de decembro, okazis, laŭ invito de la urba konsilanto Reimont, en la sidejo de la Urba Konsilantaro de Rio-de-Ĵanejro, en Brazilo, solenaĵo omaĝe al Lazaro Ludoviko Zamenhof, iniciatinto de Esperanto kaj naskiĝinta en la 15-a de decembro 1859. En tiu solenaĵo, Kooperativa Kulturo de Esperantistoj transdonis la 4-an Premion Zamenhof pri Kulturo al instruisto Jair Sales. Pluraj aŭtoritatoj kaj reprezentantoj de kulturaj rondoj ĉeestis: akademianoj, universitataj profesoroj de Federacia Universitato Fluminense (Universidade Federal Fluminense), direktoroj de Instituto Konfuceo kaj de Instituto Brazil-Ĉinio, reprezentantoj de la konsulejo de Angolo, multaj junuloj kaj studentoj. Oni prezentis muzikon kaj legis poemojn en la portugala kaj en Esperanto. Muzikaj intervenoj de esperantista kantistino Neide Barros estis aparte brilaj, kaj Junulara Orkestro akompanis la tutan solenaĵon. La parolo de konsilanto Reimont estis mesaĝo de espero kaj kuraĝigo al tiuj junuloj, kiuj decidis dediĉi sin al muziko.

La direktoro de Konfucea Instituto en Rio-de-Ĵanejro, Qiao Jianzhen, ankaŭ estis omaĝita de konsilantano Reimont per Movo pri Laŭdo kaj Rekono, aprobita de la urba konsilantaro de Rio-de-Ĵanejro, pro ŝia laboro por prifortigi amikecon kaj kulturan interŝanĝon inter la popoloj de Brazilo kaj Ĉinio kaj pro ŝia subteno al Esperanto. Instituto Konfuceo en Rio-de-Ĵanejro kunlaboras kun loka Esperanto-movado en pluraj agadoj, inter ili la ĉijare okazinta Transkultura Foiro pri la Ĉina Lingvo kaj Esperanto, en la urbo Niterojo.

Sidejo de urba konsilantaro de Rio-de-Ĵanejro

Junulara Orkestro pretiĝas por ludi

Instruisto Jair Salles ricevas la Premion Zamenhof pri Kulturo 2019

Qiao Jianzhen, direktoro de Konfucea Instituto en Rio-de-Ĵanejro, parolas en la solenaĵo

Multaj ĉinoj ĉeestis la ceremonion

Konsilanto Reimont transdonas Movon pri Laŭdo kaj Rekono al Qiao Jianzhen, direktoro de Konfucea Instituto en Rio-de-Ĵanejro

Movo pri Laŭdo kaj Rekono ricevita de Qiao Jianzhen, direktoro de Konfucea Instituto en Rio-de-Ĵanejro

Redaktis: Rafael Henrique Zerbetto, surbaze de informoj ricevitaj de Fernando Maia Jr. kaj Qiao Jianzhen

Fotoj: Fernando Maia Jr. kaj Qiao Jianzhen

:

Mojosa Ĉinio

El Popola Chinio


---

# Zamenhofa Tago en Pekino (I)

**Published:** 2019-12-18

**URL:** http://esperanto.china.org.cn/2019-12/18/content_75525761.htm

**Categories:** Esperantujo

La 14-an de decembro en Pekino esperantistoj kunfestis la 160-an datrevenon de la naskiĝtago de Zamenhof. La E-renkontiĝon organizis la Pekina Esperanto-Asocio (PEA), kaj en ĝi ĉeestis pli ol 30 esperantistoj.

La antaŭtagmeza programo de la tago temis pri neforgeseblaj aferoj en la historio de ĉina Esperanto-movado depost la fondiĝo de la nova Ĉinio. Tio estas bona temo por festi la naskiĝtagon de la iniciatinto de Esperanto, kiu funkciis kiel helpilo al popola liberiĝo en la lando.

Yu Jianchao

Xiao Huoli

Post la mallonga parolo de Yu Jianchao, prezidanto de PEA, okazis la unua prelego farita de Xiao Huoli, vicprezidanto de PEA, titolita “Provpaŝo al la mondo: Diskonigoj pri la 71-a UK”. Li rememoris multajn okazaĵojn en kaj post la 71-a UK, la unua UK okazinta en Ĉinio tuj post la ekpraktiko de la politiko pri reformo kaj pordmalfermo. Tio estis la unua fojo por la lando okazigi tiom grandiozan kongreson (pli ol 2 000 partoprenintoj), do tiam okazis multe da interesaj, amikaj, kortuŝaj kaj eĉ bedaŭrindaj aferoj inter ĉinaj kaj alilandaj esperantistoj. Xiao Huoli kaj lia amiko Fu Heng eĉ kompilis libreton pri la rakontetoj. Jen kelkdek jaroj pasis, la libreto ankoraŭ povas veki rememorojn de la ĉeestintoj pri la neforgesebla etoso de tiama UK.

Rafael Zerbetto

Brazila esperantisto Rafael Zerbetto per sia prelego “Verda Majo daŭre inspiras la konstruadon de la nova Ĉinio” prezentis al la ĉeestantoj la spiriton de Verda Majo (japana esperantistino kiu multe kontribuis por la venko de la ĉina popolo en la rezistmilito kontraŭ japanaj agresantoj). Verda Majo estas ne nur ina batalanto por la humaneco kontraŭ la faŝistoj, sed ankaŭ pioniro de feminismo en tiama periodo. En la nuna situacio, restas ankoraŭ malegaleco inter viroj kaj virinoj, disvolviĝintoj kaj disvolviĝantoj, la spirito de Verda Majo estas sciinda kaj heredinda por ni ĉiuj super la malsameco de sekso, ŝtateco kaj socia tavolo.

Xiao Henggang

Xiao Henggang, el Ĉina Radio Internacia (ĈRI), prelegis pri atingoj de Esperantaj radio-dissendoj far ĈRI en la pasintaj dek jaroj. Li speciale emfazis la interŝanĝojn inter Ĉinio kaj Eŭropaj landoj dank' al la Esperantaj programeroj.

Ye Nianxian

Zhao Wenqi

Poste estis prelego de la veterano Ye Nianxian pri praktikado kaj perspektivo de ĉina Esperanto-movado ĉe lia vido kiel sociologo. Lin sekvis Zhao Wenqi (Venki), juna esperantisto kaj redaktoro de

El Popola Ĉinio

. Lia prelego temas pri la diskutado pri Esperanto farita inter ĉinaj kleruloj en la periodo de la 1910-aj jaroj, celante diskonigi kiel la revoluciaj pioniroj provis uzi Esperanton en la kampoj de politiko, kulturo, socio ktp. por novigi kaj savi tiaman Ĉinion el imperiismo kaj reformi malnovan kulturon. Kvankam multaj el tiuj provoj ne sukcesis, la influo de Esperanto, kiel neŭtrala, egaleca, ideala kaj internacia lingvo, daŭras ĝis nun.

Zhou Liuxi

La lasta prelego, pri fruktoj de ĉinaj esperantistoj en esperantologio, estis farita de Zhou Liuxi, profesoro de Pekina Instruista Universitato. Li mem, kiel poligloto kaj esperantologo, alte taksis la ĉineskon en la intertradukado de Esperanto kaj la ĉina lingvo, precipe en la tradukado de poemoj. Li deklamis kelkajn poemojn kiel ekzemploj, kiuj prezentas la arton de la veteranoj. Kaj, pri la influo de Esperanto, li montris optimisman opinion: en la mondo ekzistas pli ol 250 mil originalaj verkoj (Esperantaj), kies nombro eĉ superis tiun de la fremdlingvigitaj ĉinaj verkoj. La internacia lingvo ja bone progresas kaj ĝi certe povos daŭre disvolviĝi pro klopodado de la juna generacio.

Redaktoro: Xie Ruifeng

:

Mojosa Ĉinio

El Popola Chinio


---

# Zamenhofa Tago en Pekino (II)

**Published:** 2019-12-18

**URL:** http://esperanto.china.org.cn/2019-12/18/content_75525818.htm

**Categories:** Esperantujo

La 14-an de decembro en Pekino okazis festado por la 160-a datreveno de la naskiĝtago de Zamenhof. La festado kun partopreno de pli ol  30 esperantistoj estis organizita de la Pekina Esperanto-Asocio (PEA). Posttagmeze tiu-tage, junaj kaj maljunaj esperantistoj kunsidis por interŝanĝi opiniojn kaj rakontojn pri Esperanta vivo.

Zhu Mingyi

Zhu Mingyi, konata veterano, rakontis pri sia amika kontaktado kun germana esperantistino. Naskiĝinte en Qingdao de Ĉinio en la 19-a jarcento, ŝi amegis la landon kaj ĉiam sopiris pri ĝi post reveno al Hamburgo. Dank’ al Esperanto ŝi konatiĝis kun ĉinaj esperantistoj, kaj dank’ al la pordmalfermo de Ĉinio ŝi refoje venis al Qingdao kaj vizitis sian iaman hejmon. La afero okazis antaŭ dekoj da jaroj, sed nun, kiam sinjoro Zhu rakontas pri la germana amiko, li larmis. La aŭskultantoj kortuŝiĝis ne nur pro la profunda amo de la kara germana avino al Ĉinio, sed ankaŭ pro la helpemo kaj amikeco inter ambaŭlandaj esperantistoj kaj neesperantistoj.

Wang Yanjing

Sekve, Wang Yanjing, per multaj fotoj prezentis la “historieton” de la partoprenado de ĉinaj esperantistoj en la Internacia Koresponda Go-turniro en Esperanto (ludita sur tabulo kun 169 krucpunktoj) iniciatita de esperantisto de Germana Demokratia Respubliko en 1987. Post 3 jaroj la turniro estis ĉesigita pro kelkaj kaŭzoj, inkluzive de la unuiĝo de Germanio. Wang montris ankaŭ mirindajn kaj memorindajn objektojn faritajn de esperantistoj. La objektoj spegulis kulturajn interŝanĝojn per Esperanto antaŭ 20 kaj 30 jaroj.

Zheng Bocheng

Zheng Bocheng rakontis, kiel li, per Esperanto, retrovis sian iaman kunlernantinon: li perdis la poŝtadreson de sia iama kunlernantino kaj memoris nur, ke ŝi migris al Aŭstralio. Do li provis peti helpon de aŭstraliaj esperantistoj. Mirinde estas, ke oni trovis ŝian nomon en la telefonnumera listo. Kun danko kaj ĝojo, li verkis artikolon kaj sendis ĝin al la revuo

Esperanto

por kunĝui la ĝojon kun tutmondaj esperantistoj.

Yu Jianchao

Sekve parolis prezidanto de PEA Yu Jianchao, kiu atentigis esperantistojn pri tio, ke la 15-a de decembro estas ankaŭ Esperanta Libro-Tago. Kiel aktivulo en legado de E-libroj kaj diskonigo pri legado, ŝi retrorigardis la eldonadon de libroj pri kaj en Esperanto, kaj tradukadon de E-libroj en la nacian lingvon. Krome, ŝi rakontis ankaŭ pri la interesa afero, ke la interŝanĝo inter Ĉinio kaj Kroatio komenciĝis en la 30-aj jaroj de la pasinta jarcento, kaj ĝuste tiam ĉina esperantisto Li Guangtian ĉinigis kroatan E-libron.

Poste, Tan Xiuzhu, Nan Youli, Liu Junfang kaj aliaj veteranoj parolis pri siaj rakontoj kun Esperanto. Ilin sekvis Gao Shuyuan, juna redaktoro de EPĈ, kiu parolis pri siaj laboroj. Laŭ ŝi, raporti, intervjui, redakti Esperante estas interesa kaj impresprofunda laboro.

La verda standardo estas heredita de veteranoj al gejunuloj. Kvankam junaj esperantistoj ne estas tre lertaj en uzado de la lingvo, ili klopodos por realigi la idealon de Esperanto.

Redaktoro: Xie Ruifeng

:

Mojosa Ĉinio

El Popola Chinio


---

# Vulpo en arbaro de nordorienta Ĉinio

**Published:** 2019-12-19

**URL:** http://esperanto.china.org.cn/2019-12/19/content_75529595.htm

**Categories:** Naturo kaj Mediprotekto

Lastatempe, iu arbara gardisto hazarde vidis vulpon apud ŝoseo en la montaro Granda Xing'an de la provinco Heilongjiang, nordorienta Ĉinio. Laŭ la loka forstuma administracio, estas la unua fojo, ke oni trovis en la regiono vulpon kun tiel ruĝaj haroj. Spertulo analizis, ke tiu vulpo verŝajne estas liberigita post bredado hejme.

Redaktoro: Zhao Wenqi

:

Mojosa Ĉinio

El Popola Chinio


---

# Videaĵoj de Li Ziqi kaŭzas diskutojn en Ĉinio

**Published:** 2019-12-23

**URL:** http://esperanto.china.org.cn/2019-12/23/content_75541886.htm

**Categories:** Naturo kaj Mediprotekto

Li Ziqi, juna kaj antikveca, havas influon sur videaĵoj tutmonde. Lastatempe ŝiaj videaĵoj kaŭzis diskutojn en Ĉinio. La junulino loĝas en la provinco Sichuan, sudokcidenta Ĉinio. En la ĉina socia reto Mikroblogo, ŝi havas pli ol 21 milionojn da fanoj, en Douyin pli ol 30 milionojn kaj en Youtube pli ol 7,6 milionojn. Ŝiaj videaĵoj ofte ricevas milionon eĉ dek milionojn da rigardoj.

Kial la videaĵoj de Li Ziqi estas tiel ŝatataj en la tuta mondo? Kian vivon ŝi montras? Kiel taksi ŝian populariĝon?

Komentoj pri videaĵoj de Li Ziqi

Kion ŝiaj videaĵoj prezentas? Vivado laŭ natura rutino: kolektado de persikfloroj kaj farado de persika vino en marto, farado de ĉerizlikvoro, ĉerizkaĉo kaj sekigitaj ĉerizoj en majo, paperfabrikado, bredado de silkraŭpoj kaj elkokonigo de silko, farado de objektoj por ĉiutaga vivo… La videaĵoj de Li Ziqi kutime temas pri la tradicia vivo kaj unikaj produktaĵoj de ĉina vilaĝo, plenaj de vivsento kaj kvieta kampara etoso.

Post populariĝo de videaĵoj de Li Ziqi, oftas diskutoj pri ili. Iuj kritikas, ke ŝiaj videaĵoj estas simplaj kaj malprofundaj, kaj aliaj diris, ke ŝi tro multe montras la kamparan vivon de Ĉinio kaj mankas pli vasta atento pri ĉina realeco.

Jia Jingnan, klerulo pri kulturo, diris, ke la videaĵoj de Li Ziqi ja beligas la kamparan vivon de Ĉinio kaj ne signifas, ke ĉiuj kamparanoj tiel vivas, tamen la viv- kaj labormanieroj, vestaĵoj kaj manfaritaĵoj en la videaĵoj vere prezentas ĉinajn tradician kulturon kaj estetikon. La idilia vivo en la videaĵoj kongruas kun la imago de alilandaj rigardantoj pri la tradicia Ĉinio, kio indikas, ke ĉina kulturo povas esti pli bone diskonigita per novigaj rimedoj.

Laŭ Zhang Yiwu, profesoro de Pekina Universitato, la videaĵoj de Li Ziqi montras al la mondo interesan aspekton de vivmanieroj de ĉinaj gejunuloj, kaj havas pozitivan signifon por akceli komprenon de la mondo pri Ĉinio kaj forigi stereotipajn impresojn pri la lando. Videaĵoj havas unikan avantaĝon por kultura interŝanĝo.

La videaĵoj de Li Ziqi rimarkigas ĉinojn ne forgesi ĉinajn tradiciajn kulturon, arton kaj saĝon.

Redaktoro: Zhao Wenqi

:

Mojosa Ĉinio

El Popola Chinio


---

# Okazis la 1-a Esperanto-Forumo de Seulo kaj Ŝanhajo

**Published:** 2019-12-24

**URL:** http://esperanto.china.org.cn/2019-12/24/content_75545572.htm

**Categories:** Esperantujo

Posttagmeze de la 21-a de decembro, en Ŝanhaja Universitato de Internaciaj Studoj, okazis la 1-a Esperanto-Forumo de Seulo kaj Ŝanhajo kun la temo "Ŝanĝo kaj la nuna situacio de loĝejoj en Ŝanhajo kaj Seulo". En la forumo partoprenis pli ol 50 esperantistoj el Ĉinio kaj Korea Respubliko.

La forumo estas kunorganizita de Ŝanhaja Esperanto-Asocio (ŜEA) kaj Korea Esperanto-Asocio. Laŭplane la forumo ĉiujare okazas laŭvice en Ŝanhajo kaj Seulo.

La forumon prezidis sinjoro Zhou Tianhao, prezidanto de ŜEA. Nome de ŜEA li bonvenigis la korean esperantistan grupon kun 13 homoj gvidatan de profesoro So Jinsu, estrarano de Universala Esperanto-Asocio kaj prezidanto de Korea Esperanto-Asocio.

Zhou Tianhao ricevis donacon de la korea esperantista grupo.

Dum la forumo, dulandaj esperantistoj prelegis pri ŝanĝoj de loĝejoj en Ŝanhajo kaj Seulo. Post prelegoj, ili faris artan prezentadon.

Prelegas doktoro GIM Inhong el Seulo.

Ĉina esperantisto Shi Linjuan (Juana) faras demandon.

En resuma parolado, So Jinsu alte taksis kaj dankis ŜEA kaj invitis ĉiujn partopreni en la 2-a Esperanto-Forumo de Seulo kaj Ŝanhajo okazonta en Seulo venontjare.

Ŝanhaja esperantisto Kong Fankun ĝoje diris, ke li lernis multe dum la forumo. Li diris, ke post lernado de Esperanto, lia vivo multe buntiĝas. Li esperas, ke ŜEA pli ofte okazigos tian eventon. Por Perlo, juna esperantisto el Korea Respubliko, tio estas la unua fojo viziti Ĉinion. Li tre emociiĝis kiam li vidis la verdan flagon en flughaveno de Ŝanhajo, kaj surpriziĝis vidinte Ŝanhajon. Perlo diris, ke li amikiĝis kun junaj esperantistoj de Ŝanhajo kaj refoje vizitos la urbon estonte. Zhao Xingyan estas la nura partoprenanto en la forumo, kiu ankoraŭ ne lernis Esperanton. La forumo estas fruktodona por ŝi. Kaj ŝi kunportis E-lernolibron hejmen por lernado.

La 17-an de decembro, la koreaj esperantistoj atingis Ŝanhajon. Akompanate de lokaj esperantistoj, ili vizitis famajn vidindejojn de la urboj Ŝanhajo kaj Hangzhou kaj revenis al la Korea Respubliko en la 22-a de decembro.

Ĉinaj kaj koreaj esperantistoj en Ŝanhaja Universitato de Internaciaj Studoj

Raportis: Shen Xiaoxi

Redaktoro: Zhao Wenqi

:

Mojosa Ĉinio

El Popola Chinio


---

# Duonjariĝis kvar grandaj pandoj

**Published:** 2019-12-25

**URL:** http://esperanto.china.org.cn/2019-12/25/content_75547660.htm

**Categories:** Naturo kaj Mediprotekto

En la 22-a de decembro bestoĝardeno de la urbo Chongqing, sudokcidenta Ĉinio, festis duonjariĝon de kvar grandaj pandoj Shuangshuang, Chongchong, Xixi kaj Qingqing. Sub prizorgado de bredistoj, la kvar grandaj pandoj ĝoje ludis en la ĝardeno.

Bredistoj kaj la kvar grandaj pandoj

Bredisto ludas kun du grandaj pandoj.

Kvar grandaj pandoj ludantaj en la bestoĝardeno

Kvar grandaj pandoj ludantaj en la bestoĝardeno

Redaktoro: Han Xin

:

Mojosa Ĉinio

El Popola Chinio


---

# Yuanmingyuan kaj aliaj 21 vidindaĵoj fariĝos 5A-nivelaj

**Published:** 2019-12-27

**URL:** http://esperanto.china.org.cn/2019-12/27/content_75555404.htm

**Categories:** Naturo kaj Mediprotekto

Yuanmingyuan

La Kultura kaj Turisma Ministerio de Ĉinio informis en la 25a de decembro, ke 22 turismaj vidindaĵoj atingis la norm-postulon de 5A-nivelaj vidindaĵoj.

Diversformfolia poplaro en la administra distrikto Alxa de la Aŭtonoma Regiono de la Interna Mongolio

Inter ili estas Yuanmingyuan (Antikva Somera Palaco) en Pekino, diversformfolia poplaro en la administra distrikto Alxa de la Aŭtonoma Regiono de la Interna Mongolio, la antikva urbeto de Huishan en la urbo Wuxi de la provinco Jiangsu kaj la monto Wugong en la urbo Pingxiang de la provinco Jiangxi.

La antikva urbeto de Huishan

Laŭ statistikoj de la ministerio, ĝis la fino de 2018 estis pli ol 10 300 A-nivelaj vidindaĵoj en Ĉinio, kun jara akcepto de 6,024 miliardoj da vizitoj.

La monto Wugong

Redaktoro: Liu Zijia

:

Mojosa Ĉinio

El Popola Chinio


---

# Okazis la 7-a Esperanto-Semajno de la elementa lernejo Baiyangshujie en Taiyuan

**Published:** 2019-12-27

**URL:** http://esperanto.china.org.cn/2019-12/27/content_75555573.htm

**Categories:** Esperantujo

de Zhang Hui

Inter la 16-a kaj 20-a de decembro okazis la 7-a Esperanto-Semajno de la elementa lernejo Baiyangshujie en la urbo Taiyuan de la provinco Shanxi, norda Ĉinio. Temis pri "ĉina spirito, monda rigardo". Dum unu semajno okazis diversaj eventoj pri Esperanto por pli ol 1 500 lernantoj, instruistoj kaj gepatroj.

Wei Yubin (Jado), lernejestro de la lernejo

La malferma ceremonio konsistis el tri partoj: retrorigardo al la antaŭaj Esperanto-semajnoj, disdonado de Weilun-stipendio kaj arta prezentado. Profesoro Li Weilun de la Pekina Lingva kaj Kultura Universitato estis invitita partopreni la eventon de la lernejo en julio. Li estis kortuŝita de la Esperanta etoso en la lernejo kaj decidis donaci 40 000 juanojn (= 5 700 usonaj dolaroj) ĉiujare kiel Weilun-stipendion por subteni Esperantan lernadon kaj aktivadon en la lernejo.

Fondiĝis Weilun-stipendio

Subskribado en la malferma ceremonio

Dume, okazis la tagmeza radio-elsendado "Voĉo de Esperanto", nedeviga kurso de Esperanto, Esperanto-ekspozicio kaj interagoj. Krome, okazis prelegoj, kiujn faris profesoro Gong Xiaofeng (Arko) de Nanchang-a Universitato kaj sinjorino Yu Jianchao, prezidanto de Pekina Esperanto-Asocio. La prelegoj allogis ĉirkaŭ 700 gepatrojn kaj instruistojn, kio helpis ilin pli bone koni la lingvon. La gepatroj esperis, ke iliaj infanoj konos kaj lernos Esperanton.

Esperantaj prezentaĵoj

"Esperantan Voĉon" prezidis kelkaj Esperanto-instruistoj de la lernejo, kaj multaj lernantoj partoprenis. En la programo, lernantoj diskonigis sciojn pri Esperanto al siaj samlernejanoj, ekzemple rakontoj pri famaj esperantistoj, historio kaj disvolviĝo de Esperanto. Lernantoj ankaŭ esprimis senton pri Esperanto-lernado, kaj montris al aliaj siajn plej ŝatatajn vortojn.

Interagoj estis plej atendataj. Lernantoj en amuza etoso lernis vortojn kaj frazojn. La nedeviga kurso allogis multajn lernantojn. Kelkaj el ili jam havis Esperanto-lecionojn, kaj multaj aliaj ankoraŭ ne lernis Esperanton.

Ekde 2008, Esperanto fariĝis speciala kurso de la lernejo. Ekde 2013 ĉiujare okazas Esperanto-Semajno en la lernejo. Nun Esperanta kulturo jam estas grava parto de la lernejo.

Redaktoro: Zhao Wenqi

:

Mojosa Ĉinio

El Popola Chinio


---

# Lasta suna eklipso de kuranta jaro

**Published:** 2019-12-30

**URL:** http://esperanto.china.org.cn/2019-12/30/content_75562745.htm

**Categories:** Naturo kaj Mediprotekto

La 26-an de decembro, parta eklipso de suno je malsamaj gradoj estis observebla en diversaj lokoj de Ĉinio, kaj la tuta procezo daŭris preskaŭ du horojn.

Parta eklipso de suno en Pekino en la 26-a de decembro

La eklipso komenciĝis de Mez-Oriento. Tra la suda punkto de Barato kaj Srilanko, Indonezio, Singapuro, Malajzio kaj aliaj landoj en sudorienta Azio, ĝi finiĝis ĉe la okcidenta Pacifiko. Ĉe la okcidenta Pacifiko oni povis vidi la ringan eklipson. Ekster tiu regiono kaj najbaraj lokoj oni povis vidi nur partan eklipson. Tio estis la lasta eklipso de suno de la kuranta jaro.

Ringa eklipso de suno en Batam de Indonezio en la 26-a de decembro

Redaktoro: Kang Caiqi

:

Mojosa Ĉinio

El Popola Chinio


---

# Mia vivo en Indonezio kiel insul-mastro

**Published:** 2019-12-31

**URL:** http://esperanto.china.org.cn/2019-12/31/content_75565478.htm

**Categories:** Naturo kaj Mediprotekto

Leebong-insulo de la provinco Kepulauan Bangka Belitung de Indonezio iam estis dezerta. Ŝango aperis kun la alveno de Li Jiawen, ĝia nuna mastro. Koralo en la ĉirkaŭa regiono densiĝas, manglarboj, salikokoj kaj kraboj plimultiĝas kaj la akvo fariĝas klara...

La insul-mastro Li Jiawen

Li Jiawen, iom-pli-ol-40-jara, devenas de la provinco Guangdong en suda Ĉinio. Dekkelkaj jaroj antaŭe, li eklaboris en Indonezio. Hazarde li fariĝis mastro de la insulo.

Li diskonigis al lokanoj sciojn pri turismo kaj mediprotektado. Liaj agadoj estas laŭdataj de lokanoj, la loka registaro kaj mediprotektaj organizoj.

La 9-an de decembro Li Jiawen kaj turistoj liberigis martestudojn.

Redaktoro: Gao Shuyuan

:

Mojosa Ĉinio

El Popola Chinio


---

# Glacimontoj en Kosmonaŭta Maro

**Published:** 2019-12-31

**URL:** http://esperanto.china.org.cn/2019-12/31/content_75566355.htm

**Categories:** Naturo kaj Mediprotekto

La 36-a scienca ekspedicio de Ĉinio al Antarktio vidis diversformajn glacimontojn en la Kosmonaŭta Maro. Ili estas belaj pejzaĝoj en la Antarkta Oceano kaj ankaŭ danĝeraj por ŝipoj.

Redaktoro: Kang Caiqi

:

Mojosa Ĉinio

El Popola Chinio


---
