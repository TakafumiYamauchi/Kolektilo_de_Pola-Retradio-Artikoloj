{"url": "http://esperanto.china.org.cn/2021-01/04/content_77078861.htm", "title": "Glacia akvofalo en Anhui, Ĉinio", "published": "2021-01-04 00:00:00", "content_text": "Lastatempe en la gubernio Xiuning, la provinco Anhui, mez-orienta Ĉinio, trafita de la malvarma vetero, la akvofalo Wugujian frostiĝis kaj formiĝis la glacia akvofalo. Kun alteco je 40 metroj kaj longeco je 10 metroj, la glacia akvofalo allogas multajn turistojn kaj fotistojn.\n\nGlacia akvofalo. Fotis Wang Yunxuan, raportisto de\n\nPopola Tagĵurnalo\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-01/05/content_77082677.htm", "title": "Nigraj sennaĝilaj focenoj ludas en Jangzio", "published": "2021-01-05 00:00:00", "content_text": "Lastatempe oni multfoje vidis nigrajn sennaĝilajn focenojn saltantajn el akvo ĉe la malsupra parto de Jangzio en Hubei-provinco, Ĉinio.\n\nEn lastaj jaroj oni faris multe por rebonigi la akvomedion, kaj samtempe pli kaj pli grandiĝis la nombro de lokaj focenoj. Preskaǔ ĉiutage oni povas vidi ilin elsalti el la akvo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-01/12/content_77107997.htm", "title": "IKEF okazigis regulan Dimanĉan Kunvenon per Zoom", "published": "2021-01-12 00:00:00", "content_text": "La 10an de januaro okazis la 2a Dimanĉa Kunveno (DK) de la Internacia Komerca kaj Ekonomia Forumo en Esperanto (IKEF) per Zoom, kun 30 partoprenintoj el 9 landoj kaj regionoj, nome: Ĉinio, Taiwan de Ĉinio, Irano, Kanado, Demokratia Respubliko Kongo, Mongolio, Pollando, Slovakio kaj Svisio.\n\nLa prelego \"Belaj ajloj -- komerco pri ajloj\" fare de s-ro Huang Xiaolong (John Huang), kanada komercisto kaj prezidanto de IKEF en Nord-Ameriko, prezentis lian eksportadon de ĉinaj ajloj al pluraj landoj. Dank' al la prelego oni komprenis, ke ekzistas divers-specaj ajloj kaj iliaj produktaĵoj estas en multaj formoj. La fabriko de John Huang abunde rikoltas ajlojn en Ĉinio, kaj ili estas eksportataj ŝipe al diversaj anguloj de la mondo. Lia prelego estas riĉenhava kun interesaj fotoj pri la ajla komerco. Post la prelego multaj homoj pridemandis lin kaj ricevis plenajn respondojn. Dankon al la preleginto kaj la partoprenintoj!\n\nLa sekva, nome la 3a DK okazos en venonta dimanĉo, la 17an de januaro. La prelego estos pri turisma fako \"La Esperanto-karavano en Norda Koreio\". La kunveno bonvenigas ĉiujn, eĉ ne membroj de IKEF! Rilataj informoj estas troveblaj en\n\nhttp://www.ikef.info\n\n.\n\nRaportis Enkhee (vicĝenerala sekretario de IKEF)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-01/15/content_77120197.htm", "title": "Weilun-stipendio disdonita por E-lernado", "published": "2021-01-15 00:00:00", "content_text": "La 13-an de januaro okazis la premi-ceremonio pri Weilun-stipendio en la bazlernejo Baiyangshujie en la urbo Taiyuan de la provinco Shanxi, Ĉinio. La lernejestroj donis atestilojn kaj monpremiojn al 56 gajnintoj de la premio Verda Stelo kaj 16 gajnintoj de la premio Verda Semo.\n\nEn decembro 2019 fondiĝis la stipendio financita de la profesoro Li Weilun el la Pekina Lingva kaj Kultura Universitato, por subteni Esperantan lernadon kaj aktivadon en la lernejo. La stipendio en la sumo de 40 000 juanoj (ĉ. 6 100 usonaj dolaroj) estas disdonacitaj al instruistoj kaj lernantoj de la lernejo.\n\nRaportis kaj fotis Li Ting\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-01/22/content_77143302.htm", "title": "Poploj en Xinjiang", "published": "2021-01-22 00:00:00", "content_text": "Homoj kutime imagas dezerton kiel loko plena de sablo, kie plantoj ne povas kreski, sed tio ne ĉiam tute veras: en la Xinjiang-a Ujgura Aŭtonoma Regiono de Ĉinio, en kelkaj partoj de la dezerto Taklimakan, la dua plej vasta en la mondo, troviĝas lagoj, kaj proksime al ili kreskas belaj poploj, la plej maljuna estas tie jam de 3000 jaroj! La fotoj estis faritaj en aŭtuno, sed en somero la arboj verdiĝas kaj allogas multajn turistojn.\n\nPoploj baras la sablon kaj ŝirmas oazojn.\n\nPoploj apud dunoj de la dezerto Taklimakan\n\nPoploj pompas apud lago.\n\nAntikva poplo 3000-jara estas protektata de la registaro kaj fariĝis turisma allogaĵo de la regiono.\n\nPoplarbaro en aŭtuno: falintaj folioj malkomponiĝas surtere kaj nutras la grundon\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-01/22/content_77143333.htm", "title": "Publikigita la dua numero de Unesko-Kuriero de 2020", "published": "2021-01-22 00:00:00", "content_text": "La dua numero de\n\nUnesko-Kuriero\n\nde 2020, eldonita de\n\nEl popola Ĉinio\n\nkaj subtenita de Universala Esperanta Asocio, estis publikigita en\n\nUNESDOC\n\nantaǔ kelkaj tagoj. En ĝia traduko partoprenis 13 esperantistoj el 7 landoj.\n\nTiu numero fokusas al la pandemio. Jen ĝia enhavo.\n\nĈiu numero kostas 6,8 eŭrojn. Por fremdlandaj abonantoj, afranko estas 8 eŭroj ununumere. Se vi volas aboni, bonvolu sendi retmesaĝon al lamondo@163.com. La bitversio de la dua numero legeblas kaj elŝuteblas en jena retpaĝo:\n\nhttp://espero.chinareports.org.cn/node_7184254.htm\n\nBaldaŭ estos publikigita la tria numero de 2020. Kaj jam komenciĝis traduko de la unua numero de 2021. Oni jam povas aboni la revuon por 2021.\n\nSe vi havas interesajn opiniojn pri la artikoloj kaj volas interŝanĝi ilin kun aliaj legantoj, bonvole sendu vian artikolon al lamondo@163.com\n\n.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-01/25/content_77152387.htm", "title": "Tibeta vulpo en neĝo", "published": "2021-01-25 00:00:00", "content_text": "La 23-an de januaro oni fotis tibetan vulpon (\n\nVulpes ferrilata\n\n) sur neĝkovrita stepo en la Aksay-a Kazaĥa Aǔtonoma Gubernio de la provinco Gansu, okcidenta Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-01/26/content_77156261.htm", "title": "ĈEL okazigis komitatan kunvenon", "published": "2021-01-26 00:00:00", "content_text": "La 22-an de januaro la Ĉina Esperanto-Ligo (ĈEL) okazigis kunveno de konstanta komitato. Pro la epidemo la kunveno okazas rete kaj fizike. Ĉeestis la kunveno s-ro Fang Zhenghui, eksa vicprezidanto de la Ĉina Internacia Eldona Grupo (ĈIEG) kaj la unua vicprezidanto de ĈEL, Yu Tao, vicprezidanto de ĈIEG kaj tiu de ĈEL, Zhao Jun, ĉefredaktoro de\n\nEl Popola Ĉinio\n\n, Chen Ji, direktoro de sekretariejo de ĈEL kaj Nan Youli, ĉefo de la kontrola komitato de ĈEL. Entute 35 konstantaj komitatanoj kaj kontrolistoj ĉeestis la kunvenon.\n\nParolas\n\nFang Zhenghui.\n\nParolas\n\nYu Tao.\n\nZhao Jun prezidas la\n\nkunveno\n\nn\n\n.\n\nChen Ji faras raporton pri laboro de ĈEL.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-02/20/content_77230831.htm", "title": "Trovitaj fosiliaj eburoj el mamutoj antaŭ miliono da jaroj", "published": "2021-02-20 00:00:00", "content_text": "Lastatempe la revuo\n\nNature\n\npublikigis fotojn pri fosilioj de mamutaj eburoj trovitaj sur la insulo Wrangel en Siberio, Rusio. La esploristoj diris, ke unu el la mamutaj eburoj en la foto havas la historion de ĉirkaŭ 800 mil jaroj, dum la aliaj du havas la historion de pli ol unu miliono da jaroj. Per la tri mamutaj eburoj, oni povas scii pri la gigantaj mamuloj vivantaj en la glacia epoko.\n\nFosilio de mamuta eburo trovita sur la insulo Wrangel en Siberio\n\nMamuta eburo trovita sur la insulo Wrangel en Siberio\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-02/22/content_77237645.htm", "title": "Ora pingveno trovita en Antarkto", "published": "2021-02-22 00:00:00", "content_text": "Laŭ raporto de\n\nNew York Post\n\n, belga fotisto Adams publikigis aron da fotoj de orkolora pingveno interrete. La fotoj estis hazarde faritaj de Adams en lia scienca ekspedicio en 2019. Amaskomunikiloj diris, ke ĝi estas la unua orkolora reĝa pingveno en la mondo. Fakuloj rimarkigis, ke la ora pingveno eble estas albino, do ĝi ne produktas melaninon. Reĝaj pingvenoj uzas parton de siaj flavaj plumoj por allogi tiujn de la alia sekso. Ankoraŭ ne estas konfirmite, ĉu ĉi tiu pingveno estas pli populara ol aliaj en la grupo.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-02/24/content_77244091.htm", "title": "Publikigita la tria numero de Unesko-Kuriero de 2020", "published": "2021-02-24 00:00:00", "content_text": "La tria numero de\n\nUnesko-Kuriero\n\nde 2020, eldonita de\n\nEl popola Ĉinio\n\nkaj subtenita de Universala Esperanto-Asocio, estis publikigita en\n\nUNESDOC\n\nantaǔ kelkaj tagoj. En ĝia traduko partoprenis 11 esperantistoj el 5 landoj.\n\nTiu numero fokusas en lukto kontraŭ ŝakrado de kulturaĵoj. Jen ĝia enhavo.\n\nUnuopa numero kostas 6,8 eŭrojn. Por fremdlandaj abonantoj, la afranko estas 8 eŭroj po numero. Se vi volas aboni ĝin, bonvolu sendi retmesaĝon al lamondo@163.com. La bitversio de la tria numero estas legebla kaj elŝutebla en la jena retpaĝo:\n\nhttp://espero.chinareports.org.cn/node_7184254.htm\n\nEstos publikigita la unua numero de 2021 post unu monato. Oni povas aboni la revuon por 2021 sammaniere.\n\nSe vi havas interesajn opiniojn pri la artikoloj en tiu revuo kaj volas interŝanĝi ilin kun aliaj legantoj, bonvole sendu vian artikolon al lamondo@163.com.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-02/25/content_77247588.htm", "title": "Rakontoj pri Esperanto iris al universitato", "published": "2021-02-25 00:00:00", "content_text": "La 23-an de februaro en la Lingva Muzeo de la Ŝanhaja Universitato de Internaciaj Studoj okazis intervjuo kun Zhou Tianhao. S-ro Zhou Tianhao, vicprezidanto de la Ŝanhaja Fremdlingva Aŭdvid-Eldonejo, konstanta komitatano de la Ĉina Esperanto-Ligo kaj prezidanto de la Ŝanhaja Esperanto-Asocio, rakontis pri la historio de Esperanto kaj prezentis la karakterizaĵojn, aplikojn kaj evoluojn de Esperanto.\n\nS-ro Zhou Tianhao (maldekstre) kaj prezentisto de la agado\n\nS-ro Zhou Tianhao en intervjuo\n\nRaportis Shen Xiaoxi\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-02/25/content_77247663.htm", "title": "Amase vidiĝis skarlata karpodako en Gaoligong-montaro", "published": "2021-02-25 00:00:00", "content_text": "Lastatempe en vilaĝo de Gaoligong-montaro de Yunnan-provinco oni kaptis ŝancon foti pli ol 30 skarlatajn karpodakojn, kiam ili amasiĝis sur arbo. La birdoj malofte videblaj en ordinaraj tagoj nun amase sin montris antaǔ homoj. Tio altiris atentojn de la rondo de bird-fotado kaj tiu de bird-spektado.\n\nSkarlata karpodako estas bela birdo. Virbirdoj havas okulfrapajn ruĝajn plumojn, kaj la inaj birdoj havas flavajn. Ili manĝas semojn de arboj kaj herboj kaj insektojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-02/26/content_77252780.htm", "title": "Malkovrita genro de dudenta specio en tropikoj kaj mezvarma zono", "published": "2021-02-26 00:00:00", "content_text": "La 24-an de februaro en Pekino Liu Jun, esploristo de la Ĉina Akademio de Sciencoj, prezentis fosiliajn specimenojn de\n\nTurfanodon jiufengensis\n\nkolektitajn en la Interna Mongolio, Ĉinio. Li diris, ke la plej nova esploro pri faŭno de Daqingshan en la Interna Mongolio malkovris, ke la fosiliaj specimenoj apartenas al la periodo antaŭ 252 milionoj ĝis 255 milionoj da jaroj. Tio estas ankaŭ la unua malkovrita genro de dudenta specio en tropika kaj mezvarma regionoj, kiu vivis antaŭ 250 milionoj da jaroj. Rilata disertacio estis publikigita interrete de la internacia scienca revuo\n\nPeerJ\n\n.\n\nPrezento de fosilioj\n\nFosilio\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/05/content_77277049.htm", "title": "Bionika kanalo helpas migradon de fiŝoj", "published": "2021-03-05 00:00:00", "content_text": "Por helpi migradon de fiŝoj, ĉe la malsupra parto de la centro por navigado kaj hidroelektro ĉe Minjiang-rivero en Sichuan-provinco, oni konstruis du-kilometr-longan bionikan kanalon por fiŝmigrado.\n\nLa kanalo helpas migradon de fiŝoj kaj lernigas al lokanoj mediprotekton.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/09/content_77290573.htm", "title": "Fizikaj ekzamenoj por elefantoj", "published": "2021-03-09 00:00:00", "content_text": "En la Centro de Bredado kaj Savado de Azia Elefanto, kiu troviĝas en Xishuangbanna-a Taja Aŭtonoma Subprovinco de Yunnan-provinco, sudokcidenta Ĉinio, laborantoj ĉiutage faras fizikajn ekzamenojn por la elefantoj tie. Ili mezuras la bruston, abdomenon, korpan temperaturon, pezon, dentojn ktp de la elefantoj. Krome, la elefantoj ankaŭ regule ricevas ampleksajn fizikajn ekzamenojn. Aziaj elefantoj estas ŝtatnivele protektataj sovaĝaj bestoj de Ĉinio. Nun estas pli ol 300 aziaj elefantoj en Ĉinio, ĉefe en Xishuangbanna, Pu'er kaj Lincang en Yunnan.\n\nLaborantoj mezuras la bruston de elefanto. Fotis Jiang Wenyao, raportisto de la novaĵagentejo Xinhua.\n\nLaboranto ekzamenas la buŝon de elefanto. Fotis Jiang Wenyao, raportisto de la novaĵagentejo Xinhua.\n\nLaboranto mezuras abdomenon de elefanto. Fotis Jiang Wenyao, raportisto de la novaĵagentejo Xinhua.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/11/content_77298649.htm", "title": "Brunkola bucero vidita en Yunnan", "published": "2021-03-11 00:00:00", "content_text": "La 7-an de marto kelkaj fotistoj sukcese fotis tri brunkolajn bucerojn en arbaro en Yingjiang-gubernio, ĉe la alteco de pli ol 2 000 metroj super la marnivelo en Yunnan-provinco, sudokcidenta Ĉinio. Laǔ la fotoj kaj observado, la tri birdoj estas du viraj kaj unu ina.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/12/content_77301381.htm", "title": "Vigla preparado por Ĉina Flora Ekspozicio en Ŝanhajo", "published": "2021-03-12 00:00:00", "content_text": "Ĉina Flora Ekspozicio 2021, la 10-a tia evento, okazos de la 21-a de majo ĝis la 2-a de julio en la distrikto Chongming de Ŝanhajo. Preparado por la ekspozicio alproksimiĝas al la fino. Ĉina Flora Ekspozicio estas unu el la plej gravaj eventoj pri floroj en la mondo kaj okazas ĉiun kvaran jaron. Ŝanhajo varbos 3 000 universitatajn studentojn kiel volontulojn por la ekspozicio, deklaris lokaj aŭtoritatoj. Varbado komenciĝis en 19 universitatoj de Ŝanhajo. La volontuloj prizorgos servojn dum la ekspozicio, ekzemple, gvidi vizitantojn ĉirkaŭ la loko kaj doni informojn pri prevento kaj kontrolo de KOVIM-19. La organizantoj de la ekspozicio diris, ke la sistemo pri volontula servo sekvas la internacian normon kaj celas preparadon de mirinda evento por ĉiuj vizitantoj.\n\nTradukis: Rafael Henrique Zerbetto\n\nFonto: Global Times\n\nFotoj: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/19/content_77327434.htm", "title": "Xiamen-a E-Asocio helpas kamparanojn eliri el malriĉeco", "published": "2021-03-19 00:00:00", "content_text": "En lastaj kelkaj monatoj, multaj kamparanoj estis helpitaj de prezidanto de Xiamen-a Esperanto-Asocio Wang Yamin, ĝiaj vicprezidantoj Guo Jingfen, Yu Ximei, Deng Xiaozhong kaj konstanta komitatano Fan Zhongping kaj membrino Chen Sufang. La esperantistoj helpis lokajn kamparanojn vendi agrikulturajn produktojn per realtempa elsendado.\n\nInter la 11-a de oktobro 2020 kaj la fino de februaro 2021, membroj de la asocio elsendis pli ol 20 fojojn, kaj tiel forvendiĝis 4 000 kilogramoj da loka rizo kaj 300 skatoloj da lokaj oranĝoj, kaj sume 200 000 homoj spektis la elsendojn. Sekve, la asocio daǔre helpos vendadon per tiaj elsendoj por kontribui al la vilaĝa prosperiĝo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-03/19/content_77328439.htm", "title": "Forliberigo de savitaj rabobirdoj", "published": "2021-03-19 00:00:00", "content_text": "La 14-an de marto en Shenyang-urbo, Liaoning-provinco, nordorienta Ĉinio, la urba centro pri forstumaj resursoj kaj tiu pri rabobirda savado kune okazigis ĉi-jare la unuan liberigon de savitaj kaj resanigitaj rabobirdoj. Inter ili estas vulturo, akcipitro kaj aliaj. La temperaturo kaj medio estas taǔgaj por la vivkondiĉoj de mez- kaj grandaj rabobirdoj, kaj oni decidis forflugigi ilin.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/23/content_77339363.htm", "title": "Rara simio sur bombako", "published": "2021-03-23 00:00:00", "content_text": "Printempo alvenis kaj pompas la floroj de bombako (\n\nBombax ceiba\n\n) en la natura rezervejo Chongzuo por blankkapaj presbitoj (\n\nTrachypithecus poliocephalus\n\n) en Guangxi-a Ĝŭang-a Aŭtonoma Regiono, suda Ĉinio. La raraj simioj suĉas flormielon sur la arboj.\n\nLa rara simio estas sovaĝa besto vivanta nur en Ĉinio. Post multjaraj klopodoj, pli kaj pli boniĝas la medio de la rezervejo, kaj la nombro de la simioj jam kreskis ĝis 1 200 el 130 grupoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-03/24/content_77342980.htm", "title": "Fotoekspozicio pri Xinjiang en Pekino", "published": "2021-03-24 00:00:00", "content_text": "La 22an de marto fotoekspozicio pri la Xinjiang-a Ujgura Aŭtonoma Regiono de nordokcidenta Ĉinio malfermiĝis en la ekspoziciejo de la Ĉina Federacio de Beletraj kaj Artaj Rondoj en Pekino kaj daŭros ĝis la 31a de marto. Montrante naturan belecon, humanismon kaj la feliĉan vivon en Xinjiang, pli ol 100 fotoj montras la historiajn atingojn de Xinjiang en disvolvado de bonstata socio kaj en la batalo kontraŭ malriĉeco. La ekspozicio rezultas de kunlaboro inter la Ĉina Federacio de Beletraj kaj Artaj Rondoj kaj la Ĉina Asocio de Fotistoj, kiu aranĝis viziton de preskaŭ 20 fotistoj al la regiono en la pasinta septembro.\n\nRedaktis: Rafael Henrique Zerbetto\n\nFonto: Global Times\n\nFotoj: Li Hao/Global Times\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/01/content_77368571.htm", "title": "\"Sep-felisa reĝlando\" en Sichuan", "published": "2021-04-01 00:00:00", "content_text": "La 24an de marto raportisto informiĝis de la Administracio pri Forsto kaj Herbejo de Sichuan-provinco, ke enket-donitaĵoj montras, ke en Xinlong-gubernio troviĝas felisoj de sep specoj: leopardo, uncio, ora kato, dezerta kato, linko, stepa kato kaj oceloto. Pro tio ĝi fariĝis la gubernio kun plej multe da specoj de felisoj, kaj oni nomas la gubernion \"sep-felisa reĝlando\".\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/01/content_77368921.htm", "title": "Komenciĝis Esperanto-kurso en Profesi-teknika Kolegio de Shaanxi", "published": "2021-04-01 00:00:00", "content_text": "En la urbo Xi'an, nova nedeviga kurso pri Esperanto komenciĝis en la Profesi-teknika Kolegio de Shaanxi en la 18a de marto. Inter la jaroj 2017 kaj 2019, tiu kolegio kvinfoje aranĝis Esperanto-kursojn, kaj ĉi-foje 120 studentoj lernas en la kurso.\n\nLa kurson gvidas Che Xiangdong (Orientalo), instruisto de la kolegio, vicsekretario de Xi'an-a Esperanto-Asocio kaj ILEI-ano.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/02/content_77372315.htm", "title": "Pompas sakuroj en la parko Yuyuantan de Pekino", "published": "2021-04-02 00:00:00", "content_text": "La parko Yuyuantan de Pekino estas konata pro belaj sakuroj, kiuj floras ĉiujare fine de marto kaj komence de aprilo. Dum tiu epoko, la nombro de vizitantoj en la parko multobliĝas kaj eĉ turistoj el aliaj urboj vojaĝas al Pekino por vidi la sakurojn.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/06/content_77381452.htm", "title": "Esperantistoj de Jiamusi-urbo vizitis tombon de Verda Majo", "published": "2021-04-06 00:00:00", "content_text": "La 1-an de aprilo esperantistoj de Jiamusi-urbo, Heilongjiang-provinco, nordorienta Ĉinio, vizitis la tombon de Verda Majo en la martir-tombejo de Jiamusi. Ili rememoris ŝiajn kontribuojn dum la Kontraǔjapana Rezistmilito. Al la aktiveco ĉeestis Wang Qingjia, prezidanto de la Heilongjiang-a Esperanto-Asocio.\n\nTombo de Verda Majo kaj ŝia edzo Liu Ren\n\nKunfotiĝo de jiamusi-aj esperantistoj post la vizito\n\nEn la tombejo, esperantistoj omaĝis al Verda Majo per floroj kaj silente funebris tri minutojn.\n\nPoste, Liu Xiumei, instruisto por E-komencantoj, diskonigis al ili pri la vivo de Verda Majo. Ankaǔ Wang Qingjia proponis ilin bone lerni Esperanton kaj fari sian kontribuon kiel Verda Majo por disvolviĝo de la lingvo kaj pordmalfermo de Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/13/content_77401818.htm", "title": "Ĉinio disvolvas unuan blu-karbonan projekton", "published": "2021-04-13 00:00:00", "content_text": "Lastatempe la projekto de mangrovo de Zhanjiang-urbo, Guangzhou-provinco fariĝis la unua ĉina karbon-sorba mangrovo, kio konformas al la konfirmita karbona normo kaj la normo pri klimato, komunumo kaj biodiverseco.\n\n380 hektaroj da mangrovo estis plantitaj inter 2015 kaj 2019 laŭ la supre menciitaj normoj. Antaŭvide inter 2015 kaj 2055 la arbaroj reduktos 160 000 tunojn da karbona dioksido.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/13/content_77402912.htm", "title": "Pirflora festivalo en Qian’an, Hebei-provinco", "published": "2021-04-13 00:00:00", "content_text": "Komenciĝis dimanĉe, la 11-an de aprilo, la ĉi-jara Pirflora Festivalo de la urbo Qian'an de la provinco Hebei, norda Ĉinio. Multaj turistoj vizitas la festivalon por vidi kaj foti la belajn pirflorojn.\n\n(Fotis Li He/Xinhua)\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/13/content_77403022.htm", "title": "Malgranda egretardeo sekvas kamparajn laborojn", "published": "2021-04-13 00:00:00", "content_text": "En la vilaĝo Tangbei de la provinco Hunan de Ĉinio, kiam kamparanoj traktore plugas kampojn, malgrandaj egretardeoj serĉas manĝaĵojn sekvante la maŝinon. La birdoj kaj flugas kaj haltas, kio bildigas belajn scenojn en la kampoj.\n\nEn lastaj jaroj, la provinco plibonigis la medion kaj protektis sovaĝajn birdojn. La bona medio allogas pli kaj pli multajn egretardeojn, kaj en la kamparo ĉie videblas ilia beleco.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/16/content_77412834.htm", "title": "Ĉinio klopodas realigi karbonan neŭtraligon antaŭ 2060", "published": "2021-04-16 00:00:00", "content_text": "Xu Huaqing, direktoro de la Nacia Centro de Strategio kaj Internacia Kunlaboro pri Klimatŝanĝiĝo, diris, ke traktado al klimatŝanĝiĝo estas la komuna afero de la homaro. La celoj \"ellasado de karbona dioksido atingu sian pinton antaŭ 2030 kaj neŭtraligu karbonan ellasadon antaŭ 2060\" estas gravaj politikoj faritaj de la centra komitato de la Komunista Partio de Ĉinio, kaj tio rilatas al la daŭripova disvolviĝo de Ĉinio kaj konstruado de la Homara Komunumo de Komuna Estonteco.\n\nEĉ por disvolviĝintaj landoj, realigo de la karbona neŭtraligo postulas almenaŭ 45 ĝis 70 jarojn post kiam ellasado de karbona dioksido atingas sian pinton. Kiel disvolviĝanta lando kun multaj disvolvaj malekvilibroj inter regionoj, Ĉinio devas multe fari por realigi tiujn celojn ene de 30 jaroj. Tio pruvas, ke Ĉinio plenumas sian promeson kaj laŭeble kontribuas al traktado de klimatŝanĝiĝo. Tiuj celoj montras persiston de Ĉinio pri verda disvolviĝo kun malalta ellasado de karbona dioksido, donante al la mondo fidon kaj decidon efktivigi la parizan interkonsenton.\n\nTiuj celoj estas la necesaj postuloj de Ĉinio por daŭripova evoluigo. Nun Ĉinio agadas por antaŭenpuŝi verdan disvolviĝon. Ĉinio klopodas por la harmonia kunekzisto de homoj kaj la naturo per efika uzo de resursoj, protektado de medio kaj rego de ellasado de forcejaj gasoj.\n\nRedaktotro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/16/content_77412853.htm", "title": "Publikigita unua numero 2021 de Unesko-Kuriero", "published": "2021-04-16 00:00:00", "content_text": "La unua numero 2021 de\n\nUnesko-Kuriero\n\n, eldonita de\n\nEl Popola Ĉinio\n\nkaj subtenita de la Universala Esperanto-Asocio, estis publikigita en\n\nUNESDOC\n\nantaǔ kelkaj tagoj. En ĝia traduko partoprenis 12 esperantistoj el 7 landoj.\n\nLa temo de tiu numero estas\n\nOceano: Estas tempo por turni la tajdon\n\n. Jen ĝia enhavo.\n\nKiel aboni?\n\nĈiu numero kostas 6.8 eŭrojn. Por abonantoj ekster Ĉinio, afranko kostas 8 eŭrojn po numero.\n\n1.\n\nMembro de UEA\n\n, bonvolu pagi per UEA-konto (celi-p)\n\n2.\n\nAliaj\n\n, bonvolu pagi 66 svisajn frankojn jare (afranko inkluzivita) aŭ 132 svisajn frankojn por du jaroj al la jena bankokonto:\n\nPostFinance, Nomo: LIU JUN\n\nIBAN: CH98 0900 0000 3048 76172\n\nPost via ĝiro, bonvolu informi nin ĉe lamondo@163.com\n\nKiel elŝuti?\n\nLa bitversio de tiu numero estas legebla kaj elŝutebla per jena ligilo:\n\nhttp://espero.chinareports.org.cn/node_7184254.htm\n\nSe vi havas interesajn opiniojn pri la artikoloj kaj volas interŝanĝi ilin kun aliaj legantoj, bonvole sendu vian artikolon al lamondo@163.com.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/16/content_77413295.htm", "title": "Karbona pinto kaj karbona neŭtraligo antaŭenigas verdan industrion de Ĉinio", "published": "2021-04-16 00:00:00", "content_text": "En 2020 Ĉinio lanĉis la celojn atingi karbonan pinton antaŭ 2030 kaj karbonan neŭtraligon antaŭ 2060.\n\n\"Atingi karbonan pinton\" signifas, ke Ĉinio klopodas ne plu pliigi ellasadon de karbona dioksido antaŭ 2030, kaj iom post iom redukti ĝin post la pinto. \"Karbona neŭtraligo\" signifas, ke en certa tempodaŭro la totala ellasado de forcejaj gasoj rekte aŭ nerekte ellasita estas \"kompensita\" per plantado de arbaroj kaj aliaj manieroj por atingi \"nulan ellasadon\".\n\nKiel la celoj influas la ĉinan ekonomion? Xiang Junyong, fakulo el energi-ekonomika pensfabriko, diris, ke tiu projekto efike antaŭenigos ekologian plibonigon, energian sendependecon kaj transformon de tradiciaj alt-ellasaj industrioj. Novaj energifontoj kaj rilataj servoj ankaǔ malfermos novajn disvolvajn ŝancojn.\n\nXiang diris, ke realigo de la celoj efike reduktos la intensecon de karbona ellasado kaj malpliigos uzon de fosiliaj fueloj, sekve reduktos la ekonomian perdon kaŭzitan de ekstrema vetero. Samtempe la celoj devigas grandajn karbon-ellasajn kompaniojn, kiel ŝtal-industrio, novigi siajn ekipaĵojn, plibonigi sian teknologion kaj krei novan kreskon por la verda ekonomio, inkluzive de fabrikado de ekipaĵoj, cifereca servado por energio, elektraj veturiloj kaj verdaj konstruaĵoj, kiuj rilatas al la tuta industria ĉeno de nova energio.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/19/content_77420133.htm", "title": "Funkcios merkato pri karbona ellasado", "published": "2021-04-19 00:00:00", "content_text": "En la fino de junio antaŭvide ekfunkcios la tutlanda merkato pri negocoj de karbona ellsasado. La unuaj pli ol 2 000 elektrokompanioj estas registritaj por havi tiajn negocojn. Karbona merkato fariĝos grava merkat-mekanismo por efektivigi karbon-ellasan reduktadon.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/20/content_77423922.htm", "title": "Reta interŝanĝo pri Esperanto-instruado inter bazlernejoj Dongfang kaj Baiyangshujie", "published": "2021-04-20 00:00:00", "content_text": "La 12-an de aprilo okazis interreta interŝanĝo pri Esperanto-instruado inter du lernejoj, la bazlernejo Baiyangshujie en la urbo Taiyuan de la provinco Shanxi kaj la bazlernejo Dongfang en la urbo Changzhou de la provinco Jiangsu, Ĉinio. La agadon interrete gastigis Zhang Changsheng, prezidanto de la Changzhou-a Esperanto-Asocio, Ĉinio.\n\nReta agado en la bazlernejo Baiyangshujie\n\nInterŝanĝo rete\n\nRaportis Xing Qishuang\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/20/content_77423957.htm", "title": "Ŝanhaja Esperanto-Asocio rekomencis lingvan salonon", "published": "2021-04-20 00:00:00", "content_text": "La 17-an de aprilo la Ŝanhaja Esperanto-Asocio rekomencis fizikan lingvan salonon en la librejo de la Ŝanhaja Universitato de Internaciaj Studoj. S-ro Zhou Tianhao, prezidanto de la asocio, donis bazan kurseton de Esperanto al komencantoj kaj gvidis ĉiujn paroli esperante. Poste s-ro Saed, irana esperantisto laboranta en Ŝanhajo, rakontis pri sia sperto dum la epidemio.\n\nRaportis Shen Xiaoxi kaj Zhang Xuelei\n\nFotoj el Zhang Han, Huo Xinggang kaj Tang Yong\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/20/content_77424016.htm", "title": "La monde plej granda glacimonto fandiĝis kaj disiĝis", "published": "2021-04-20 00:00:00", "content_text": "Laŭ raporto de la brita amaskomunikilo\n\nSky News\n\n, pro la tutmonda varmiĝo, la monde plej granda glacimonto, nomita A68a, fandiĝis kaj disiĝis. La Nacia Glaĉer-Centro de Usono deklaris, ke la grandeco de A68a tiom reduktiĝis, ke ĝi nun estas sub la minimuma normo por spurado de glacimontoj.\n\nEn 2017, A68a apartiĝis de la glacia breto Larsen en la Antarkto kaj fariĝis la plej granda glacimonto en la mondo. Ĝi drivis pli ol 1 500 kilometrojn en la pasintaj tri jaroj kaj daŭre malgrandiĝis.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/23/content_77434149.htm", "title": "Kolombaj arboj floras en Sichuan", "published": "2021-04-23 00:00:00", "content_text": "Nun kolombaj arboj (\n\nDavidia involucrata\n\n) floras en la Arbara Parko Longcanggou de la provinco Sichuan, Ĉinio. La floroj aspektas simile al flugantaj kolomboj. Tiu arbo estas rara planto, kromnomita \"granda pando\" de planto kaj \"vivanta fosilio\". Ĝi estas unuagrada protektata planto de Ĉinio kaj spektinda kreskaĵo.\n\nEn 2008 rilataj organizoj kune esploris la arbojn en la parko kaj malkovris, ke ili distribuiĝas en la regiono je preskaǔ 67 kvadrataj kilometroj. Oni malofte trovas tiom multajn kolombajn arbojn en tiom granda regiono.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/23/content_77434351.htm", "title": "Ni ĉiuj havos karbon-kontojn", "published": "2021-04-23 00:00:00", "content_text": "En la 15-a kaj la 16-a de aprilo en Ŝanhajo kunvenis Xie Zhenhua, speciala sendito el Ĉinio pri aferoj de klimatŝanĝiĝo, kaj John Forbes Kerry, tiu de usona prezidento pri klimata problemo. Post la kunveno, la du flankoj publikigis la komunan deklaron pri klimatŝanĝiĝo, kio antaŭenpuŝas efektivigon de la pariza interkonsento.\n\nLa 20-an de aprilo en la malfermo de la jara konferenco de Boao-a Forumo por Azio 2021, ĉina prezidanto Xi Jinping emfazis la internacian kunlaboron en traktado de klimatŝanĝiĝo. Du tagojn poste, invitite de la usona prezidento Joe Biden, en la 22a de aprilo ĉina prezidanto Xi Jinping videe partoprenis en la Pintkunveno de Ŝtatgvidantoj pri Klimato kaj faris paroladon.\n\nJanos Pasztor, plenuma direktoro de Carnegie-a Iniciato pri Klimat-rego, emfazis, ke la denova kunlaboro inter Usono kaj Ĉinio en tiu kampo estas bona ekzemplo, kaj potencaj landoj havas avantaĝojn en financo kaj teknologio kaj povas bone subteni la internacian kunlaboron kaj realigi celojn pri daŭripova disvolviĝo en klimato kaj medio.\n\nJin Liqun, prezidanto de la Azia Infrastruktura Invest-Banko, diris, ke multaj homoj opinias, ke realigo de la karbona neŭtraligo malhelpas la ekonomian disvolviĝon. Tia penso malfavoras investadon por redukti karbonan ellasadon. Li diris: \"Ni devas forlasi tian penson. La transiro al malalt-karbona ellasado povas antaŭenpuŝi la ekonomian disvolviĝon. Kalkulante mallongtempan enspezon, ni eble hezitas investi en verdaj ekonomioj, tamen se ni prenas ĝin kiel estontan investon, ni vidas longtempan profiton.\"\n\nZhu Min, prezidanto de la Nacia Instituto pri Financo sub Tsinghua-a Universitato, diris: \"Eble ni ĉiuj havos kontojn pri karbon-registriĝo en niaj agoj, ekzemple vojaĝo per aviadilo kaj aĉetado. Do ni ĉiuj devas plenumi nian respondecon pri neŭtraligo de karbono.\" Li diris, ke la karbona neŭtraligo povas reformi la ĉinan ekonomion, helpi la landon altigi efikecon en produktado kaj antaŭenpuŝi la sciencan disvolvadon.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/23/content_77434466.htm", "title": "Kie estas admirindaj spuroj de tiuj, kiuj protektas terglobon?", "published": "2021-04-23 00:00:00", "content_text": "Kiel praktikantoj de la penso de ĉina prezidanto Xi Jinping pri ekologia civilizacio, ĉinaj kompanioj aktive sin okupas pri traktado de klimataj kaj mediaj defioj tutmonde, serĉas harmonian kunekzistan eblon por la homaro kaj la naturo, kaj montras sian decidon konstrui viv-komunumon por la homaro kaj la naturo per konkretaj agoj. Skanu la dudimensian kodon, kaj vi vidos laŭ la rotacio de la terglobo viglajn bildojn de klopodado de ĉinaj kompanioj por protekti ĉi tiun bluan planedon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/23/content_77434575.htm", "title": "Ĝenerala sekretario de UN urĝis disvolviĝintajn landojn fari pli grandan kontribuon en traktado de klimatŝanĝiĝo", "published": "2021-04-23 00:00:00", "content_text": "La 22-an de aprilo António Guterres, ĝenerala sekretario de Unuiĝintaj Nacioj, videe partoprenis en la Pintkunveno de Ŝtatgvidantoj pri Klimato kaj urĝis disvolviĝintajn landojn fari pli grandan kontribuon al traktado de klimatŝanĝiĝo.\n\nLi diris, ke la pasinta jardeko estis plej varma. La temperaturo de la mondo kreskis 1.2 celsian gradon -- survoje al katastrofo.\n\nLi diris: \"Ni bezonas pli verdan Teron kaj devas agi al ĝusta direkto.\"\n\nLi refoje emfazis sian starpunkton pri la tutmonda realigo de la karbona neŭtraligo ĝis la mezo de la nuna jarcento. Por plenumi tiun celon, li urĝis ĉiujn landojn bone uzi la venontajn 10 jarojn por transformi siajn disvolvajn modelojn. Li alvokis, ke ĉiuj landoj denove submetu pli ambiciajn planojn kaj ellaboru agadplanojn kaj politikojn por la venontaj 10 jaroj.\n\nLi urĝis disvolviĝintajn landojn fari pli multajn kontribuojn. Li ankaŭ postulis ilin en la pintkunveno de Grupo 7 en junio plenumi siajn promesojn: starigi komunan fonduson por klimato, inkluzive de longdaŭra promeso por doni 100 miliardojn da usonaj dolaroj al disvolviĝantaj landoj por reagi al klimatŝanĝiĝo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/26/content_77442540.htm", "title": "Prĵevalski-ĉevalo estos sovaĝigita ĉi tie!", "published": "2021-04-26 00:00:00", "content_text": "Reprodukt-centro por Prĵevalski-ĉevalo (\n\nEquus ferus przewalskii\n\n) de Xinjiang situas en Changji-a Huj-a Aǔtonoma Subprovinco de la Xinjiang-a Ujgura Aǔtonoma Regiono. Per artefarita reproduktado kaj sovaĝigo, la nombro de la ĉevaloj kreskos kaj ili povos reveni al la naturo.\n\nPrĵevalski-ĉevalo estas origina besto de Junggar-baseno, kiu iam malaperis pro ĉasado kaj media ŝanĝiĝo. Por savi ilin, Ĉinio reenkondukis tiajn ĉevalojn el alilando ekde 1985 kaj starigis la centron por protekti, reproduktigi kaj sovaĝigi ilin.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/26/content_77442583.htm", "title": "Neatendita gasto! Sovaĝa elefanto proksimiĝis al ĉina urbeto", "published": "2021-04-26 00:00:00", "content_text": "Vespere de la 18-a de aprilo la policejo de la Xishuangbanna-a Taja Aŭtonoma Subprovinco de la provinco Yunnan ricevis informon, ke oni vidis sovaĝan azian elefanton sur ŝoseo je malpli ol 200 metroj for de la urbeto Mengla. Tio estas la dua fojo post aǔgusto de 2019, ke tia elefanto proksimiĝis al tiu gubernio.\n\nRilataj fakuloj diris surbaze de la spuroj, ke ĝi eble restos en kampo ĉe iu kvartalo de la urbeto. Laborantoj de la loka registaro forigis rigardantojn kaj ekfaris trafikan blokadon. Ili ankaǔ kontrolis kaj fotis la agojn de la elefanto per flugroboto.\n\nFotoj montras, ke la elefanto restis en tiu loko ĝis la sesa horo de la sekva mateno, kaj ke ĝi eniĝis en lokan arbustaron ĝis vespero, eble je la 11a horo ĝi eliris kaj prenis manĝon ĉe rivero ĝis la kvara horo kaj 20 minutoj de la tria tago. Fine ĝi paŝis al arbara rezervejo ekster la urbo kaj ne plu estis trovita.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/26/content_77442608.htm", "title": "Mozaiko, unuopaĵo de Kjara", "published": "2021-04-26 00:00:00", "content_text": "Kjara ekfamiĝis en Esperantujo en 2019, kiam ŝi lanĉis sian unuan albumon\n\nBlua Horizonto\n\n, kaj dum la lastaj du jaroj mi ofte ricevis informojn pri ŝi per sociaj retejoj. Kjara estis tre aktiva muzikisto dum la tutmonda kvaranteno pasintjare, diversfoje koncertis vive en interreto, spektata de esperantistoj tra la mondo. Ŝiaj kantoj alportis ĝojon kaj esperon al multaj koroj dum tiu malfacila epoko.\n\nKaj nun, du jarojn post la apero de Blua Horizonto, Kjara refoje kaptas atenton de Esperantujo, ĉifoje pro la unuopaĵo\n\nMozaiko\n\n, ŝia nova kanto, tradukita/adaptita en Esperanto de Federico Gobbo, kiu aperis ĉe Vinilkosmo la 14-an de aprilo.\n\nUnue, kaptis mian atenton la aranĝoj de la kanzono, faritaj de Kjara kun Massimiliano Rocchetta, Michele Iaia kaj Piero Simoncini. Ili faris kompetentan laboron kaj la rezulto plaĉas al oreloj.\n\nDue, la teksto dialogas kun la momento kiun ni nun travivas, en \"universo kiu ŝajnas disfali\", sed en tiu kaoso Kjara sukcesas trovi poezion, kiu donas al ni esperon pri la estonteco.\n\nLa muziko evoluas tiel, ke en iu momento vi certe emos kunkanti.\n\nLa unuopaĵo estas vendata kontraŭ 1€ en la retejo de Vinilkosmo, kie vi ankaŭ povas aŭskulti senpage peceton de la kanzono:\n\nhttps://www.vinilkosmo-mp3.com/eo/kanzono-tradicia-progresiva/kjara/2-mozaiko/\n\nMembroj de Vinilkosmo-ABONKLUBO povas aŭskulti ĝin senpage per elsendfluo:\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-04/27/content_77445618.htm", "title": "Azaleaj floroj ĉe Longquan-monto", "published": "2021-04-27 00:00:00", "content_text": "La provinco Guizhou de sudokcidenta Ĉinio estas fama pro siaj montaroj kaj belaj naturvidindaĵoj. En printempo floroj pompas en pluraj lokoj, kaj nun aparte allogas turistojn la florantaj azaleaj floroj ĉe Longquan-monto en Danzhai-gubernio.\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/28/content_77449241.htm", "title": "Amikeca renkontiĝo de esperantistoj en Kantono", "published": "2021-04-28 00:00:00", "content_text": "En la 23-a de aprilo sinjoro Zhu En el Linhai, Zhejiang-provinco, venis al Kantono por vojaĝi de la flughaveno en Fuoshan. Li kaptis la ŝancon viziti min kaj s-ron Lin Liyuan. Ni tri pasigis ĝojan tempon en la 8-a Azia Kongreso de Esperanto okazinta en Quanzhou en novembro 2016, kaj volis vidi unuj la aliajn.\n\nLin Liyuan (dekstre), Zhu En (meze) kaj Petro Ye en la 23-a de aprilo 2021, Kantono\n\nPetro Ye (dekstre), Lin Liyuan (meze) kaj Zhu En en Quanzhou, novembro 2016\n\nNi tri renkontiĝis en metrostacio kaj interparolis dum proksimume unu horo. Zhu ne havis tempon manĝi kun ni. Kaj ni esperas, ke ni povos renkontiĝi en la 14-a Ĉina Kongreso de Esperanto.\n\nRaportis: Petro Ye\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["E"], "audio_links": null}
{"url": "http://esperanto.china.org.cn/2021-04/28/content_77449285.htm", "title": "Esperant-aktivado en Kantona Biblioteko", "published": "2021-04-28 00:00:00", "content_text": "La 22-a de aprilo estis la unua datreveno de la forpaso de la fama ĉina esperantisto Hu Guozhu. Memore al li, esperantistoj donacis la libron\n\nLa Strangaĵoj de Liaozhai\n\n, ĉina klasikaĵo esperantigita de li, al la Kantona Biblioteko.\n\nPetro Ye (maldekstre) kaj Lin Liyuan (la dua de maldekstre) en librodonac-ceremonio\n\nS-ro Lin Liyuan diskonigis pri la vivo de sinjoro Hu Guohzu kaj donacis la libron al la biblioteko. Zhang Jiangshun, direktoro de la biblioteko, akceptis la libron kaj donis dankleteron al s-ro Hu pro la librodonaco.\n\nPoste Petro Ye faris paroladon titolitan \"Li Bai kaj Esperanto\". Li rakontis kelkajn interesajn rakontojn pri s-ro Hu, kaj diskonigis la avantaĝojn de Esperanto en tradukado, precipe en la tradukado de poemoj. S-ro Lin Liyuan diskongis Esperant-laborojn de s-ro Hu kaj lian grandan kontribuon al Esperanto.\n\nRaportis: Petro Ye\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-04/28/content_77449306.htm", "title": "Lanĉiĝis \"ekstertera granda pando\"", "published": "2021-04-28 00:00:00", "content_text": "La 27-an de aprilo la ĉina satelito Hangsheng-1 estis sukcese lanĉita el la Taiyuan-a Satelit-lanĉa Centro kaj eniĝis en sian orbiton. Sur tiu ĉi inteligenta distanc-sondada satelito estas speciala \"pasaĝero\" -- \"ekstertera granda pando\".\n\nLa granda pando, tridimensie printita modelo, estis fiksita ĉe la satelita fotilo. Estontece, dum restado en la orbito, la fotilo faros \"kunfoton\" de la fiksita \"granda pando\" ĉe malsamaj lokoj super la terglobo.\n\nKrom la celoj diskonigi la sciojn pri protekto al sovaĝaj bestoj kaj pri kosmoflugo, la \"granda pando\" fakte rilatas al reala laboro pri protekto al grandaj pandoj. Hangsheng-1 povas realtempe spuri kaj lokalizi sovaĝajn grandajn pandojn por pli bone koni iliajn kutimojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-04/30/content_77455628.htm", "title": "Yinchuan: neĝo kaj serena ĉielo", "published": "2021-04-30 00:00:00", "content_text": "En serena tago videblas la blanka neĝo sur la montpintoj de Helan-montaro kaj la bela urbo Yinchuan, Ningxia, nordokcidenta Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/06/content_77467850.htm", "title": "Esperanto-renkontiĝo en Jiamusi", "published": "2021-05-06 00:00:00", "content_text": "La 27-an de aprilo esperantistoj en la urbo Jiamusi de la provinco Heilongjiang de Ĉinio bonvenigis la malnovan amikon kaj esperantiston Wang Jinsheng. Ĉiuj interŝanĝis impresojn pri tio, ke Esperanto alportas al ĉiuj ŝanĝojn en vivo kaj laboro.\n\nAntaŭ 37 jaroj s-ro Wang Jinsheng eklernis Esperanton en Jiamusi, kaj per Esperanto li vojaĝis al Japanio. Nun li loĝas en la urbo Dalian de la provinco Liaoning en Ĉinio. En 1985 s-ro Wang Jinsheng akompanis Guo Yunfei, tiama urbestro de Jiamusi, akcepti la tiaman prezidanton de la Japana Esperanto-Asocio Umeda Yoshimi kaj akompanis Umeda viziti la tombon de Verda Majo kaj Liu Ren.\n\nPrezidanto de Heilongjiang-a Esperanto-Asocio Wang Qingjia (maldekstre) kaj Wang Jinsheng\n\nRaportis Liu Xiumei\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/10/content_77478411.htm", "title": "Ĉina Esperanto-Ligo novigas sian retejon", "published": "2021-05-10 00:00:00", "content_text": "En 2020 la Ĉina Esperanto-Ligo (ĈEL) komencis sian projekton pri renovigo de sia retejo. La paĝaro estas redezajnata, kaj la funkcioj estas pliigataj. Daŭras renovigo de la retejo, kiu laŭplane finiĝos en julio.\n\nĈefpaĝo de la nova retejo\n\nEn la nova retejo de ĈEL, homoj povos membriĝi, legi informojn, aĉeti librojn kaj aliajn esperantaĵojn, kaj lerni Esperanton per videa kursaro.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/10/content_77481707.htm", "title": "Biodiverseco sur Laojun-monto", "published": "2021-05-10 00:00:00", "content_text": "Blankbrova fulveto (\n\nFulvetta vinipectus\n\n), ruĝgorĝa muŝkaptulo (\n\nFicedula strophiata\n\n), rufbrusta pronelo (\n\nPrunella strophiata\n\n), grizkapa pirulo (\n\nPyrrhula erythaca\n\n), blankventra fazano (\n\nChrysolophus amherstiae\n\n), sanga fazano (\n\nIthaginis cruentus\n\n) kaj tiel plu... Ili estas birdoj en la nacia naturparko sur Laojun-monto en Lijiang-urbo de Yunnan-provinco, sudokcidenta Ĉinio.\n\nLa nacia naturparko sur Laojun-monto havas buntan populacion de bestoj kaj kreskaĵoj, kaj ĝi estas ideala vivejo por birdoj. Jen fotoj de belegaj birdoj!\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/11/content_77486657.htm", "title": "Cent milionoj da papilioj flugos en Yunnan", "published": "2021-05-11 00:00:00", "content_text": "Kiam venas majo, en la densa arbaro de Jinping-gubernio sub Yunnan-provinco, sudokcidenta Ĉinio, cent milionoj da papilioj flugos ĉielen. Tio estas la plej grandioza ekologia mirindaĵo de papilioj en tiu ĉi regiono en dek jaroj. Laǔ observado, ĉi-jare la nombro de papilioj atingos 150 milionojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/12/content_77490650.htm", "title": "Glacia surfaco finkonstruita por Vintraj Olimpikoj de 2022", "published": "2021-05-12 00:00:00", "content_text": "Lastatempe en Pekino la Nacia Sporthalo por Sketado en la Vintraj Olimpikoj 2022 finis konstruadon de la glacia surfaco kun la areo de 12 mil kvadrataj metroj.\n\nLa glacia surfaco estas medioamika kaj helpos sportistojn starigi novajn rekordojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/12/content_77490807.htm", "title": "Ĉinio havas kolegion pri karbona neŭtraligo", "published": "2021-05-12 00:00:00", "content_text": "La 9-an de majo la Nordokcidenta Universitato kaj la registaro de Yulin-urbo, Shaanxi-provinco, subskribis kontrakton pri kuna starigo de teknika kaj kreiva centro por karbona neŭtraligo, kaj tio signifas ankaŭ la starigon de kolegio pri karbona neŭtraligo sub la universitato. La kolegio estas la unua esplor-kolegio por trejni fakulojn en tiu kampo.\n\nLa kolegio klopodos plenumi la celojn de Ĉinio \"atingi pint-ellasadon de karbona dioksido en 2030\" kaj \"neŭtraligi ellasitan karbonon en 2060\" per esplorado, aplikado kaj disvastigo de rilataj teknikoj. La teknikoj inkluzivas tiujn pri kaptado, utiligo kaj konservado de karbona dioksido, pri purigado de ellasaĵoj el fosiliaj energifontoj, kaj pri utiligo de cirkuleblaj energifontoj kaj de puraj energifontoj kaj tiel plu. Nun la kolegio ĉefe liveras edukadon por postdiplomiĝintoj kaj estontece ĝi liveros edukadon por diplomitoj pri bakalaŭreco.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/12/content_77491093.htm", "title": "ĈEL donacis Esperantan version de Ruĝdoma Sonĝo al Societo pri Cao Xueqin", "published": "2021-05-12 00:00:00", "content_text": "La 11-an de majo la Ĉina Esperanto-Ligo donacis la Esperantan version de la ĉina klasikaĵo\n\nRuĝdoma Sonĝo\n\nal la Societo pri Cao Xueqin. La donaco plenigis la mankon ĉe la societo pri esperantigita versio, origine verkita de Cao Xueqin, kaj ricevis atestilon pri la donaco.\n\nKiam la donacitaj libroj atingis la societon, dokumentfilmistoj faris filmon en la societo. Tio signifas, ke la Esperanta versio aperos en la programo\n\nCao Xueqin kaj\n\nRuĝdoma Sonĝo\n\nen la 9-a kanalo de la Ĉina Centra Televidstacio.\n\nLa societo temas pri la granda verkisto Cao Xueqin kaj lia klasikaĵo\n\nRuĝdoma Sonĝo\n\n, kaj posedas la lande plej grandan konservejon de antikvaĵoj kaj materialoj pri Cao Xueqin. Ĝi estas ankaǔ konata kiel la Kultura Centro de Cao Xueqin.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/13/content_77493798.htm", "title": "Klopodoj por protekti nordĉinan leopardon", "published": "2021-05-13 00:00:00", "content_text": "La nordĉina leopardo, ankaŭ konata kiel ĉina leopardo, estas klasifikita kiel unuaklasa lande protektita besto en Ĉinio. Taihang-montaro, kiu trairas Pekinon kaj la provincojn Hebei, Shanxi kaj Henan, estis la natura habitato de la leopardo.\n\nBestoprotektistoj kontrolas la bildojn kaptitajn de fotilo.\n\nAldone al sia propra kampara laboro, tiu kamparano regule patrolas la monton por eviti ŝtelĉasadon kaj kontroli fotilojn.\n\nNordĉina leopardo estas granda rabobesto sur la pinto de la nutra ĉeno en la arbara ekosistemo de norda Ĉinio, kiu grave influas la konsiston, funkcion kaj daŭripovon de biodiverseco en la regiono. Baza ekologia esplorado pri la nordĉina leopardo kaj ĝiaj manĝokutimoj estas gravega por antaŭenigi konservadon de biodiverseco kaj restarigo de ekosistemoj en norda Ĉinio.\n\nAno de la protekta teamo preparas manĝojn por la savitaj bestoj.\n\nĈe aŭtovojo, ŝildo avertas ŝoforojn pri sovaĝaj bestoj.\n\nKunfondita de grupo de besto-amantoj kaj sciencistoj, la Ĉina Alianco por Konservado de Felisoj (ĈAKF), neregistara primedia organizo por protekti sovaĝajn leopardojn en Ĉinio, esploras kaj protektas ilin de multaj jaroj. En la lastaj jaroj ili ĉefe studis kaj protektis la nordĉinan leopardon kaj la ekosistemon de la areo de la montaro.\n\nVunditaj sovaĝaj bestoj estas senditaj al la sav-centro por kuracado kaj poste liberigitaj en la naturon.\n\nKiam oni skanas la dudimensian kodon sur botelo de loka vinagro, bildo de nordĉina leopardo aperas sur la ekrano: lokanoj fieras pri bestoprotekta agado.\n\nLa malnova protekt-teamo rezultas de kunlaboro inter la organizo kaj la loka registaro. Ĝi dungis lokajn vilaĝanojn kiel membrojn de la protekt-teamo por patroli kaj kontroli transruĝajn fotilojn sur la protektareo por nordĉina leopardo sur la montaro ĉe la gubernio Heshun en la urbo Jinzhong, Shanxi-provinco.\n\nTradukis: Rafael Henrique Zerbetto\n\nFonto: Global Times\n\nFotoj: Li Hao/GT\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/13/content_77494579.htm", "title": "Esperanto kaj enigmo-ŝako", "published": "2021-05-13 00:00:00", "content_text": "La 26-an de aprilo okazis subskribado pri kunlaboro de Esperanto kaj enigmo-ŝako inter Esperanto-Asocio de la Aŭtonoma Regiono de la Interna Mongolio kaj iu kompanio pri infana edukado en la urbo Hohhot. La ceremonion ĉeestis Siqinbaatar, prezidanto de Esperanto-Asocio de la Interna Mongolio, kaj Bai Risheng, ĝenerala sekretario de la asocio, kaj aliaj 100 homoj.\n\nSiqinbaatar subtenis la projekton inter Esperanto kaj enigmo-ŝako. Bai Risheng parolis al la partoprenantoj pri la internaciaj avantaĝoj de Esperanto kaj la rolo de Esperanto en la civila diplomatio.\n\nParolas Bai Risheng.\n\npng\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/13/content_77494604.htm", "title": "Biodiverseco: Malgranda egretardeo ĉe Yulong-lago en Yunnan", "published": "2021-05-13 00:00:00", "content_text": "En lastaj tagoj vidiĝas aro da malgrandaj egretardeoj ĉe Yulong-lago de Yunnan-provinco, sudokcidenta Ĉinio. La belaj birdoj estas atent-allogaj. Dank' al bona medio, pli kaj pli multaj birdoj venas al la lago, kaj harmonio ekzistas inter ili kaj homoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/14/content_77498120.htm", "title": "Ĉina Flor-ekspozicio en Ŝanhajo", "published": "2021-05-14 00:00:00", "content_text": "La 21-an de majo komenciĝos la 10-a Ĉina Flor-ekspozicio en la insulo Chongming, Ŝanhajo. La ĉefa enirejo estas ornamita de du \"arboj\". Enirinte la ekspozician ĝardenon, oni povas vidi florojn, arbojn, lagojn kaj gazonojn. La insulo Chongming fariĝos maro de floroj.\n\nLa Tria-havena Kompanio sub la Ĉina Grupo de Komunikado kaj Konstruado entreprenis konstruadon de ekologia akvosistemo, tri ĉefaj pavilonoj kaj pejzaĝoj, kiuj konsistigas 80% da la totala investo al la ekspozicio. La esplorteamo de la kompanio el naŭ membroj kun averaĝa aĝo de 28 jaroj rompis multajn teknikajn problemojn kaj certigas, ke la evento okazos laŭplane.\n\nLa du \"arboj\" ĉe la ĉefa enirejo estas okulfrapaj kaj mediamikaj. Ili povas kolekti pluvakvon en du kaŝitajn buklo-formajn fosaĵojn ĉe la \"radikoj\". La pluvakv-kolekta sistemo disinfektas la reciklitan pluvakvon kaj la pluvakv-recikla sistemo ĉe la fundo de la ĉefa enirejo povas transdoni, stoki kaj purigi reciklitan pluvakvon por akvumado kaj purigado de la placo. Helpe de la tekniko pri tridimensia holografia bildigo, la pordego de la ĉefa enirejo povas prezenti bildojn de floroj, kaj la nokta itinero komenciĝos tie.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/18/content_77507353.htm", "title": "La ĉina projekto sud-norda akvotransigo", "published": "2021-05-18 00:00:00", "content_text": "La Projekto sud-norda akvotransigo estas infrastrukturo en Ĉinio kaj la plej granda projekto pri akvotransigo en la mondo. Ĝis nun la orientaj kaj centraj linioj de la projekto transdonis entute pli ol 43 miliardojn da kubmetroj da akvo de Jangzio al la nordo, profitigante 42 grandajn kaj mezgrandajn urbojn kaj 140 milionojn da homoj.\n\nJen la enirejo de la kanalo Taocha. Jen \"krano\" sur la centra linio de la projekto por transdoni akvon norden. La akvo de la rivero Hanjiang en suda Ĉinio fluas de ĉi tie al la nordo kaj multe mildigas la problemon pri akvomalabundo en la provincoj Henan kaj Hebei, kaj ankaŭ en la urboj Pekino kaj Tianjin.\n\nLa boatoj albordiĝas ĉe la moleo. En la akvorezervujo Danjiangkou oni malpermesis fiŝkaptadon ekde ĉi tiu jaro por protekti la medion en la grava akvofonto.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/18/content_77507658.htm", "title": "Komenciĝis kurso de Liaoning-a Esperanto-Kultura Klubo", "published": "2021-05-18 00:00:00", "content_text": "La 15-an de majo komenciĝis la tria Esperanto-kurso de la Liaoning-a Esperanto-Kultura Klubo. Sinjoro Liu Weijie gvidis 20 homojn lerni Esperanton. S-ro Liu enkondukis al la lernantoj la naskiĝon, la estontan disvolviĝon kaj aplikadon de Esperanto, kaj klarigis pri gramatiko kaj metodo lerni vortojn.\n\nRaportis Liu Weijie\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/20/content_77514428.htm", "title": "Monda Tago por Kultura Diverseco por Dialogo kaj Evoluigo", "published": "2021-05-20 00:00:00", "content_text": "La Universala Esperanto-Asocio (UEA) salutas la Unuiĝintajn Naciojn kaj Uneskon okaze de la Monda Tago por Kultura Diverseco por Dialogo kaj Evoluigo, la 21-an de majo 2021. La pandemio de KOVIM-19 forte kaj negative efikis sur la kulturan sektoron: aranĝoj nuligitaj, kulturaj organizoj fermitaj, komunumaj kulturaj praktikoj malebligitaj kaj aliaj defioj trafis loĝantarojn per sociaj, ekonomiaj kaj politikaj damaĝoj ĉie.\n\nEn la Konstitucio de Unesko oni legas, ke \"[...] reciproka nescio pri la moroj kaj vivoj de aliaj personoj estis ofta kaŭzo, tra la historio de la homaro, de suspekto kaj malfido inter popoloj de la mondo [...]\". Fakte, la plejmulto de la konfliktoj ĉirkaŭ la mondo enhavas kulturan dimension. Pro tio, malferma interkultura dialogo necesas por paco, stabileco kaj evoluigo. La kultura diverseco estas gvida forto por evoluigo, ne nur ekonomia sed ankaŭ socia, intelekta, emocia, morala kaj spirita. Kulturo influas ankaŭ niajn rilatojn kun la natura medio. Pro tio, Unesko jam subskribis multajn konvenciojn, deklaraciojn kaj rekomendojn por antaŭenigo de kultura diverseco. Kelkaj disponeblas ankaŭ en Esperanto, kiel ekzemple la Universala Deklaracio de Unesko pri Kultura Diverseco.\n\nUEA gratulas Uneskon pro la iniciatoj disvastigi kaj diskonigi la principojn de kultura diverseco en malfacila kaj defia epoko. Ankaŭ la Esperanto-movado klopodas fari la samon per Esperanto en multaj aranĝoj kaj iniciatoj tra la tutmonda reto. Aparte bonvena estas la Internacia Jaro de Paco kaj Konfido, kiu fariĝos temo de la 2ª Virtuala Kongreso de Esperanto, de la 17-a ĝis la 24-a de julio. La rezolucio de la Ĝeneralas Asembleo de UN pri la Internacia Jaro de Paco kaj Konfido agnoskas, \"ke paco kaj konfido necesigas akcepti malkonsentojn kaj kapabli aŭskulti, rekoni, respekti kaj estimi aliajn, kaj ankaŭ vivi pace kaj unuigite\". Gravas tiurilate la scio pri la propra kaj aliaj kulturoj, la malfermiteco kaj la interkomunikado kaj dialogo.\n\nKrome, ni atentigas pri la fakto, ke lingvo kaj kulturo estas intime interligitaj. Pro tiu kialo, ni invitas ĉiujn uzi Esperanton por internaciaj interŝanĝoj sen nacilingva diskriminacio. Tiel oni helpas la liberan fluon de ideoj pere de vortoj kaj bildoj, kaj starigas spacojn kie ĉiuj kulturoj povu esprimi sin kaj konigi sin. Al la Esperanto-movado gravas la libereco de esprimado, pluralismo en la amasmedioj, multlingvismo, kaj egaleca aliro al arto kaj al scienca kaj teknologia scio. Krom la jam notita agado de UEA kaj ties junulara kunlaboranto Tutmonda Esperantista Junulara Organizo, elstaras la eldonserio Oriento-Okcidento kun 62 publikigitaj verkoj en Esperanta traduko, la Esperantaj versioj de Global Voices kun pli ol 570 publikigitaj artikoloj, kaj la Esperanta Vikipedio kun pli ol 296 000 artikoloj.\n\n(el UEA)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/21/content_77516787.htm", "title": "Lampiroj en Yunnan-provinco", "published": "2021-05-21 00:00:00", "content_text": "Nun estas la plej bona sezono por renkonti lampirojn en la ĝardeno de tropikaj plantoj sub la Ĉina Akademio de Sciencoj en Xishuangbanna de Yunnan-provinco.\n\nEstas ĉirkaŭ 2 000 specoj da lampiroj en la mondo. Ili vivas en humidaj lokoj sub modera aŭ tropika klimatoj kaj ofte troviĝas apud akvo.\n\nLaŭ esploro, ili lumiĝas por serĉi edzoparon, sendi avertsignalon kaj interŝanĝi informojn.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-05/24/content_77522539.htm", "title": "Vi dancos dum Marta kaj Jomo kantas Mayoma-n", "published": "2021-05-24 00:00:00", "content_text": "Marta kaj Jomo kantas Mayoma-n\n\nestas nova bitalbumeto lanĉita de Vinilkosmo. Jomo estas muzikisto konata ĉefe pro sia danciga muziko kaj la bonega etoso de siaj koncertoj. Cetere li scipovas kanti en multego da lingvoj kaj tre ŝatas alporti tiun internaciecon de muziko al Esperantujo per siaj albumoj. Antaŭ 11 jaroj, tiu pasio pri muzikoj de la mondo alproksimigis Jomo-n kaj Mayoma-n, kiuj kune lanĉis la albumon\n\nMayoma kaj Jomo afrikumas\n\n. Tiu ĉi nova albumeto estas daŭrigo de la partnereco inter ambaŭ muzikistoj, al kiuj aliĝis Marta, filino de Jomo.\n\nLa albumeto havas ses kantojn verkitajn de Mayoma. La unua estas \"Mi suferas por ami vin\", kies melodio estas la plej Jomo-eca en la albumo, kaj Marta bele kantas ĝin.\n\n\"Diru al mi la veron\" komencas trankvila kaj iom post iom fariĝas pli danciga. Marta aparte brilas en tiu ĉi kanto per sia plurvoĉa kantado.\n\n\"La usonaj nigruloj\" estas kanto ege taŭga por nuna momento, kiam pluraj epizodoj de rasismo en Usono gajnis atenton de la tuta mondo kaj instigis kontraŭrasismajn protestojn. Ĝi estas la nura kanto de la albumo, kiu ne temas pri amo, kaj ĝia teksto instigas pripensadon pri la kaŭzoj kaj konsekvencoj de rasismo.\n\n\"Mirejla\" estas kune kantata de Jomo kaj Marta, kun gaja kaj danciga melodio kaj simpla teksto kiun vi certe emos kunkanti.\n\n\"Venu mi amas vin\" estas duope kantita de Jomo kaj Marta. Ĝi estas pli taŭga por aŭskultado ol por dancado, kaj la plurvoĉa kantado estas ĝia forta punkto.\n\nLa lasta kanto \"Mi revenos-Nakuzonga\" estas la plej afrikeca en la bitalbumeto, kun sono de tamburoj, manfrapoj kaj pluraj voĉoj samtempe.\n\nMarta kaj Jomo kantas Mayoma-n\n\nestas bona novaĵo en Esperanta muziko, kaj vi povas aĉeti ĝin aŭ senpage aŭskulti pecetojn de la kanzonoj en la retejo de Vinilkosmo ĉe\n\nhttps://www.vinilkosmo-mp3.com/eo/popo-roko-hiphopo-elektronik/mayoma-155/2-marta-kaj-jomo-kantas-mayoma-n.html\n\nMembroj de Vinilkosmo-ABONKLUBO povas aŭskulti ĝin kaj ankaŭ la tutan katalogon de Vinilkosmo, senpage per elsendfluo. Aliĝu ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-05/24/content_77522587.htm", "title": "Okazigis kunvenon Zhejiang-a Esperanto-Asocio", "published": "2021-05-24 00:00:00", "content_text": "Matene de la 22-a de majo la Zhejiang-a Esperanto-Asocio okazigis kunvenon. En la kunveno partoprenis membroj 19 fizike kaj 9 virtuale. Ĝenerala sekretario de la asocio Zhu Baolong prezidis la kunvenon, kaj prezidanto de la asocio Wang Jianqi retrorigardis la atingojn akiritajn de la asocio dum la pasintaj 6 jaroj kaj prezentis 4 elstarajn samideanojn de la asocio pro vigla aktivado kaj sindediĉa kontribuo en Esperantujo. Vicprezidanto Chen Yuwang klarigis ŝanĝiĝon de la asocio por pli bone kaj pli efike servi ĝiajn membrojn. Post vigla diskuto naskiĝis la nova estraro de la asocio. Fine la nove elektitaj prezidanto Qiu Xirong kaj ĝenerala sekretario Yin Lingping parolis pri ĉefaj taskoj de la asocio en la estonteco. La kunveno finiĝis en amikeca etoso.\n\n(Raportis Xu Jinming)\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/24/content_77523127.htm", "title": "Membroj de ĈEL kaj PEA vizitis Muzeon de Lu Xun", "published": "2021-05-24 00:00:00", "content_text": "Por festi la centjaran jubileon de fondiĝo de la Komunista Partio de Ĉinio (KPĈ), la Ĉina Esperanto-Ligo (ĈEL) kaj la Pekina Esperanto-Asocio (PEA) kune organizis siajn membrojn viziti la Muzeon de Lu Xun (en Esperanto: Lusin) la 21-an de majo. En la muzeo esperantistoj vidis historiajn materialojn pri li kaj Esperanto kaj pli profunde konis la grandan verkiston.\n\nEsperantistoj de ĈEL kaj PEA (Fotita de Li Yuwei)\n\nLu Xun (1881-1936), konata ĉina verkisto kaj fondinto de la moderna ĉina literaturo, antaŭenigis Esperanton nelonge post enkonduko de la lingvo al Ĉinio kaj subtenis ĝin per praktikaj agadoj dum sia vivo.\n\nKunfotiĝo de Lu Xun (la tria de maldekstre), Eroŝenko (la kvina de maldekstre) kaj aliaj (Fotita de Han Xin)\n\nKiam Lu Xun instruis en la Pekina Universitato, li tuŝis Esperanton sub la influo de Cai Yuanpei (1868-1940), tiama prezidanto de la universitato. La universitato havis E-kursojn ekde 1917 kaj en 1922 dungis, proponite de Lu Xun, faman Esperanto-verkiston kaj poeton Vasilij Eroŝenko instrui la lingvon. En la 23-a de majo 1922 la Pekina Esperanto-Instituto estis fondita. Zhou Zuoren (1885-1967), plijuna frato de Lu Xun, estis elektita kiel ĝia prezidanto, kaj Lu Xun ĉeestis la malferman ceremonion. En 1923 Lu Xun ekinstruis la ĉinan literaturon en la Pekina Speciala Esperanto-lernejo kune starigita de Cai Yuanpei, Wu Zhihui (1865-1953) kaj Chen Shengshu (?-1968, en Esperanto: Sinso). La lernejo ĉesis en la 20-a de marto 1925.\n\nMaterialoj pri Esperanto en la muzeo (Fotita de Han Xin)\n\nE-versio de novelo verkita de Lu Xun (la unua de dekstre), konservata en la muzeo (Fotita de Han Xin)\n\nEn la muzeo esperantistoj rigardis manskribaĵojn, fotojn, librojn de Lu Xun, precipe tiujn kiuj rilatas al Esperanto kaj al diskonigo de la lingvo. Oni diris, ke la vizito helpas ilin pli bone informiĝi pri la vivo de Lu Xun kaj kompreni la progreson de nova Ĉinio gvidata de KPĈ.\n\nRedaktoro: Han Xin kaj Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/26/content_77527511.htm", "title": "Ŝanhaja Esperanto-Asocio okazigis forumon pri Esperanto-disvolviĝo", "published": "2021-05-26 00:00:00", "content_text": "La 22-an de majo la Ŝanhaja Esperanto-Asocio okazigis forumon pri disvolviĝo de Esperanto-movado en librejo de la Ŝanhaja Universitato de Internaciaj Studoj. La forumon prezidis Zhang Han, ĝenerala sekretario de la Ŝanhaja Esperanto-Asocio. Zhou Tianhao, prezidanto de la Ŝanhaja Esperanto-Asocio, parolis pri laborplano. Pli ol 20 membroj de la asocio partoprenis la forumon.\n\nParolas Zhou Tianhao, prezidanto de la Ŝanhaja Esperanto-Asocio.\n\nParolas Wang Minhao, honora prezidanto de la asocio.\n\nParolas Zhang Han, ĝenerala sekretario de la asocio.\n\nParolas Zhang Xuelei, membro de la asocio.\n\nParolas Zheng Yu, komitatano de la asocio.\n\nRaportis Shen Xiaoxi\n\nFotoj el Huo Xinggang kaj Li Like\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-05/27/content_77530777.htm", "title": "Tataroj en Xinjiang", "published": "2021-05-27 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-05/31/content_77538850.htm", "title": "Kien iras enrubigita trajno?", "published": "2021-05-31 00:00:00", "content_text": "Ĉambro transformita el enrubigita vagono. Fotis Liu Junxi, raportisto de la novaĵagentejo Xinhua.\n\nSalono transformita el enrubigita vagono. Fotis Liu Junxi, raportisto de la novaĵagentejo Xinhua.\n\nKunvenejo transformita el enrubigita vagono. Fotis Liu Junxi, raportisto de la novaĵagentejo Xinhua.\n\nEne de unu horo, enrubigita vagono povas esti malmuntita per roboto kaj transformita en agrikulturajn maŝinojn, aparatojn kaj aliajn produktojn. La 26-an de majo oficiale ekfunkciis la cirkuligbazo de fervoja materialo en la urbo Ma'anshan de la provinco Anhui. Senutilaj fervojaj materialoj \"renaskiĝos\" ĉi tie.\n\nLa bazo povas ĉiujare malmunti 4 000 senutilajn lokomotivojn, pasaĝervagonojn kaj varvagonojn kaj trakti 125 000 tunojn da ŝtalaj reloj kaj 58 000 tunojn da rubmetaloj. Kiel altnivela intelekta fabrikindustria projekto por reciklado de fervojaj materialoj, la bazo havas aŭtomatajn produktoĉenojn por malmuntado kaj prilaborado. Ĝia jara produktokapablo povas atingi 210 000 tunojn.\n\nLa enrubigitaj materialoj eblas \"transformi sin\" en produktojn kiel akcesoraĵoj de agrikulturaj maŝinoj, inĝenieriaj maŝinoj kaj aparatoj.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/02/content_77542924.htm", "title": "Elefantoj migras kaj alproksimiĝas al dense loĝata urbo", "published": "2021-06-02 00:00:00", "content_text": "Laŭ la Yunnan-a Buroo de Forsto kaj Herbo, ĝis la 31-a de majo 15 aziaj elefantoj vojaĝis norden al la urbo Yuxi, je 20 kilometroj for de la limo de la distrikto Jinning de la urbo Kunming, ĉefurbo de la provinco Yunnan en sudokcidenta Ĉinio.\n\nEkde pasintjara decembro, la elefanta grupo migris norden. Ĝis la 30a de majo ili estis pli ol 400 kilometrojn for de sia origina loĝejo en Xishuangbanna.\n\nEstas multaj disputoj pri ilia moviĝo. Unu el la eblecoj estas, ke la gvid-elefanto estas tro juna. Pro sensperto, ŝi perdis la vojon. La maljunaj elefantoj en la grupo jam revenis al sia origina loĝejo.\n\nAziaj elefantoj ĉefe loĝas en tropikaj regionoj de Yunnan, ekzemple la urbo Pu'er kaj Xishuangbanna, kaj malofte vojaĝas longe al nordo.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/02/content_77543982.htm", "title": "Lavendokampo en Xinjiang", "published": "2021-06-02 00:00:00", "content_text": "Huocheng-urbeto de la Xinjiang-a Ujgura Aŭtonoma Regiono estas konsiderata la \"Hejmloko de Ĉina Lavendo\". Tie troviĝas 90% de lavendokampoj de Ĉinio, kaj ĝi estas la tria ĉefa produktejo de lavendo, post Provenco en Francio kaj Furano en Japanio. Nun la lavendo ekfloras kaj baldaŭ tiuj vastaj kampoj estos kovritaj de la viola koloro, kiu igas ilin esti aparte ĉarmaj kaj allogos turistojn. La loka registaro instigas la modelon agrikulturo + transformado de agrikulturaj produktoj + kampara turismo por krei laborpostenojn kaj aldonajn enspezojn al lokanoj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/03/content_77546395.htm", "title": "Tritika pajlo recikligita en Hubei", "published": "2021-06-03 00:00:00", "content_text": "En la fotoj faritaj la 1-an de junio en Wuliqiao-vilaĝo de Hubei-provinco, Ĉinio, kamparanoj kolektis tritikajn pajlojn. En lastaj jaroj oni kolektis tritikan pajlon por fari nutraĵon al brutoj kaj vendis ĝin al diversaj lokoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/04/content_77548945.htm", "title": "Ruĝkrura tringo en Lalu-a Marĉeja Rezervejo de Ĉinio", "published": "2021-06-04 00:00:00", "content_text": "Komence de somero, ruĝkruraj tringoj flugas kaj ludas en la Lalu-a Marĉeja Rezervejo de la Tibeta Aǔtonoma Regiono de Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/08/content_77555895.htm", "title": "Yunnan: Iom ripozu! Migrantaj elefantoj haltis ĉe Jinning", "published": "2021-06-08 00:00:00", "content_text": "Ĵurnalistoj informiĝis el la Yunnan-a Komandejo pri Prevento de Aziaj Elefantoj Migrantaj al Nordo, ke ĝis la 16-a horo kaj 50 minutoj de la 7-a de junio la aro da aziaj elefantoj ĉesigis migradon norden kaj ripozis ĉe Jinning-distrikto, Kunming-urbo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/08/content_77556183.htm", "title": "UN lanĉis agadplanon \"jardeko por ekosistema restarigo\"", "published": "2021-06-08 00:00:00", "content_text": "La 4an de junio la ĝenerala sekretario de Unuiĝintaj Nacioj (UN) António Guterres anoncis lanĉon de la agadplano \"jardeko por ekosistema restarigo\" por trakti la mediajn minacojn, nome biodiverseca perdo, klimata detruo kaj pliigita poluado.\n\nOni protestas kontraŭ klimat-ŝanĝo en Novjorko.\n\nLa agadplano estas iniciato por protekti kaj revivigi ekosistemojn en la mondo por tiele profiti la homaron kaj la naturon. Ĝi celas haltigi degradiĝon de ekosistemoj kaj ripari ilin por atingi tutmondajn celojn. Nur kun sanaj ekosistemoj, oni povas plibonigi la vivrimedojn de homoj, kontraŭagi klimat-ŝanĝon kaj ĉesigi kolapson de biodiverseco.\n\nLa iniciato daŭros de 2021 ĝis 2030. Tio ankaŭ estas la templimo por la Celoj pri Daŭripova Disvolviĝo kaj la lasta ŝanco identigita de sciencistoj por preventi katastrofan klimat-ŝanĝon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/11/content_77562943.htm", "title": "Interagado por gepatroj kaj infanoj en Pekina Akvario", "published": "2021-06-11 00:00:00", "content_text": "La 8-an de junio, por celebri la Internacian Tagon de Oceano, okazis en la Pekina Akvario interaga prezentado por geknaboj kaj gepatroj.\n\nLa prezentado sensceneja proksimigas spektantojn kaj aktorojn kaj faciligas iliajn interagojn. Kun scioj pri oceano, ĝi disvastigis la gravecon pri konservo de biodiverseco en oceano. Krome ĝi helpas starigon de konscio pri mediprotekto kaj harmonia kunekzisto inter homoj kaj la naturo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/11/content_77562974.htm", "title": "Kvin Jarcentoj: Elstara albumeto de BaRok-Projekto!", "published": "2021-06-11 00:00:00", "content_text": "Lanĉita en la 26-a de majo, la nova albumeto de la brazila metalbando BaRok-Projekto estas bonega surprizo pro tio, ke la ses titoloj de la albumeto estas ne nur bonkvalitaj, sed ankaŭ plenaj de inspiro kaj kreemo.\n\nLa unua kanto \"Praulan Forton\" anoncas la rakonton, kiu daŭras tra la albumeto, kun klara inspiro en la muziko de indiĝenaj popoloj de Brazilo, kiuj de kvin jarcentoj rezistas al divers-specaj minacoj, kiuj aperis rezulte de ilia kontakto kun transmaraj fremduloj. Tiun reziston inspiras la forto de niaj prauloj, kiu eĥas tra la arbaroj por veki kaj kuraĝigi la nunan generacion.\n\n\"Sola Hirundo\" estas bonege elpensita kanzono, al kiu multe aldonas la belega voĉo de la gastmuzikisto Kimera kaj la drumo de Fred Mika, alia gastmuzikisto. La gitaroj de Rafael Milhomem kaj Muniz aparte brilas en tiu ĉi kanto. La teksto estas tre aktuala kaj oportuna, inspirita de sentoj vekitaj de la pandemio de KOVIM-19, kiel neglekto, malespero kaj mistraktado. En multaj landoj, homoj sentis sin kiel solaj hirundoj, kiuj devis sole lukti por siaj vivoj. Finfine tiuj homoj ankaŭ fariĝis simboloj de rezisto post la decido kuniĝi por sendepende agadi cele al protektado de siaj familioj kaj komunumoj.\n\n\"Kaŝiri'\", la tria kanto de la albumo, havas gajan etoson kaj temas pri feliĉaj momentoj de la vivo, kiuj venas post penado. Tiuj feliĉaj momentoj estas reprezentataj de kaŝirio, indiĝena drinkaĵo el manioko. La sono de fluto miksita kun tiu de elektraj gitaroj estas aparte interesa kaj rezultas tre agrable al la oreloj.\n\nLa sekva kanto \"Jen\" estas tre fama verko de Ale Kosabela, kiu jam estis kantita kaj registrita de pluraj muzikistoj en Esperantujo. BaRok-Projekto faris tre interesan muzikaranĝon por ĝi, kiu rezultas tre danciga. En tre simpla lingvaĵo, tiu ĉi kanto temas pri la maloj, akvo kaj oleo, kiuj ne intermiksiĝas.\n\n\"Kvin Jarcentoj\", kiu nomas la albumon, estas la kulmino de la albumo. Ĝi temas pri la rezisto de indiĝenaj popoloj, kiuj de kvin jarcentoj luktas kontraŭ subpremo. Estas tempo por ekverki novan historion, ne per la forto de sagoj, sed per la forto de artoj. En tiu ĉi kanto partoprenas du gastmuzikistoj, Linda Le Nepveu kaj Zdravka Bojĉeva.\n\nLa lasta trako estas instrumenta versio de \"Jen\", kanto tre konata kaj ŝatata de esperantistoj de la mondo, kun simpla teksto kiun multaj el ni jam delonge parkeris. Do kial ne kanti kvazaŭ en Karaokeo? Eĉ se vi ne volas ĝin kanti, certe plaĉos al vi aŭskulti ĝin.\n\nPer tiu ĉi albumeto, BaRok-Projekto montras, ke ĝi estas sur la ĝusta vojo en sia muzika projekto kaj plibonigas sian muzikon pli kaj pli. Brave!\n\nPor senpage aŭskulti pecetojn de la kanzonoj kaj aĉeti la albumeton, vizitu la retejon de Vinilkosmo:\n\nhttps://www.vinilkosmo-mp3.com/eo/hardkoro-punko-alternativa-metalo/barok-projekto/3-kvin-jarcentoj.html\n\nMembroj de Vinilkosmo-Abonklubo rajtas aŭskulti la tutan katalogon de Vinilkosmo per elsendfluo. Se vi ankoraŭ ne estas membro, aliĝu ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-06/17/content_77573543.htm", "title": "Ĉu Suda Oceano estos la kvina plej granda oceano en la mondo?", "published": "2021-06-17 00:00:00", "content_text": "En la Monda Tago de Oceanoj, la Nacia Geografia Societo de Usono anoncis, ke la akvoj ĉirkaŭ Antarkto nomiĝos la Suda Oceano, kiu estos agnoskita kiel la kvina plej granda oceano sur la terglobo. Post konfirmo de la koncernaj internaciaj institucioj, la Suda Oceano, kune kun la kvar jam agnoskitaj oceanoj -- Atlantiko, Pacifiko, la Hindia Oceano kaj la Arkta Oceano, estos nomita kiel la kvin oceanoj de la mondo.\n\nAlex Tate, geografo de la Nacia Geografia Societo de Usono, diris, ke sciencistoj jam delonge scias, ke la akvoj ĉirkaŭ Antarkto havas unikan ekologian areon difinitan de oceanaj fluoj kaj temperaturoj.\n\nTate diris al\n\nWashington Post\n\n: \"Ĝis nun ne estas oficiala anonco de koncerna internacia agentejo pri oficiala agnosko de la kvina oceano, sed ni pensas, ke estas necese oficiale rekoni ĝian statuson kiel la kvinan oceanon.\"\n\nLa Nacia Geografia Societo de Usono anoncis la Sudan Oceanon kiel la kvinan plej grandan oceanon.\n\nAntaŭe la Usona Estraro pri Geografiaj Nomoj jam identigis la Sudan Oceanon kiel la kvinan plej grandan oceanon en la mondo, sed nun estas la unua fojo, ke la Nacia Geografia Societo agnoskas ĝian statuson.\n\nTate diris al\n\nWashington Post\n\n: \"Ni kredas, ke estas grave identigi la Sudan Oceanon kiel la kvinan oceanon pro la celoj de edukado kaj map-marko. (...) Tiel oni komprenos, ke oceanoj estas interligitaj.\"\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/17/content_77573558.htm", "title": "Kiam la aziaj elefantoj revenos hejmen?", "published": "2021-06-17 00:00:00", "content_text": "Laǔ informoj, ĝis la 13-a de junio 14 aziaj elefantoj iris en Shijie-urbeto de Yuxi-urbo. Kaj ĝis nun la elefantoj kaj lokanoj estas sekuraj. Unu elefanto, kiu forlasis la grupon antaǔ 8 tagoj, estas je 16 kilometroj for de la grupo en la nordorienta direkto.\n\nLa 12-a de junio en gazetara konferenco pri tiuj elefantoj kaj konservado de biodiverseco Chen Fei, direktoro de la Ĉina Buroo pri Forstumo kaj Herbo, diris, ke la vojaĝo de la aziaj elefantoj al nordo estas normala migrado de elefantoj. Tamen la klimato en norda regiono ne taŭgas por elefantoj. \"Ni antaŭvidas, ke poste ili okcidenten iros al la urbo Chuxiong aǔ suden al sia hejmloko en Pu'er aǔ Xishuangbanna.\"\n\nShen Qingzhong el la administracio de natur-rezervejo en Xishuangbanna diris, ke nun jam estas pluv-sezono, kaj la akvonivelo en la rivero altiĝas. La rivero Honghe estas necesa trapasejo por revenigi la elefantojn hejmen. Do la elefantoj, kiuj ne kapablas naĝi, eble devas resti longtempe en Yuxi-urbo.\n\nChen diris, ke en vintro la elefantoj povos sukcese reveni al sia hejmloko.\n\nElefantoj ripozis en Shijie-urbeto la 12-an de junio.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/17/content_77573833.htm", "title": "Fulmerford, nova albumo de i.d.c.", "published": "2021-06-17 00:00:00", "content_text": "Fulmerford, lanĉita la unuan de junio kiel bitalbumo kaj ankaŭ fizika albumo, estas iusence ido de la pandemio: Sen la eblo koncerti, i.d.c. restis en sia hejmstudio laborante en tiu ĉi albumo.\n\nLa unua kanto \"Konektitaj knaboj\" havas dancigan melodion kun teksto, kiu bone kombinas socian kritikon kun poezio.\n\n\"Urba naturo\" estas aparte priatentinda kanzono, kies melodio estas aparte agrabla kaj bone akordiĝas al la flustra voĉo de Éric Languillat.\n\n\"Via beleco malŝparita\" havas refrenon facile memorigeblan kaj melodion laŭ la kutima stilo de i.d.c. kaj mi rekomendas ĝin por dancejo de esperanta kongreso.\n\n\"Trans la tim'\" estas bonega kanzono kun profunda teksto kaj melankolia tono. Ŝajnas al mi, ke ĝi estas inspirita de la pandemio, kiam ni ĉiuj kunrevis pri \"vojo por krei kune la mondon trans la tim.'\" Ĉu ni sukcesis?\n\nLa melodio de la sekva kanto \"Bona persono\" kaj ĝia teksto temas pri la pensoj de ordinara homo.\n\nPer \"La forgesita aŭtoro\" i.d.c. sukcesis kapti dilemojn de verkistoj antaŭ la logiko de merkat-orientita kultura industrio.\n\nLa sekva kanto surprizis min pro tio, ke anstataŭ la banala revado pri mirindaĵoj, kiun oni kutime trovas en kanzonoj pri la estonteco, \"2063\" estas plena de profundaj dilemoj de homo, kiu imagas sin mem preskaŭ 90-jara en 2063.\n\nSekve venas \"La jaro de la viruso\" kun trista melodio kaj pensiga teksto pri la jaro, kiam ni alkutimiĝis \"saluti unu alian tra fenestro\".\n\nLa melodio de \"Sekreta flam'\" estas tre bona kaj cetere tre taŭga por aŭskulti dum vojaĝo.\n\n\"Eta Kosmonaŭto\" estas alia aparte brila trako de la albumo, kun melankolia melodio kaj inspiroplena teksto.\n\n\"Mi volas pli\" estas la lasta kanto de la albumo, registrita per voĉo kaj gitaro. Ĝi estas inspiroplena amrakonto kun kiu ajna homo povas identigi sin.\n\nPost longa tempo sen novaĵoj pri i.d.c., estis tre ĝojiga sperto aŭskulti tiun ĉi albumon kaj konstati, ke i.d.c. daŭre kapablas tuŝi niajn korojn per inspiroplenaj kanzonoj.\n\nAŭskultu pecetojn de la kanzonoj kaj aĉetu la albumon ĉe\n\nhttps://www.vinilkosmo-mp3.com/eo/popo-roko-hiphopo-elektronik/inicialoj-dc-161/4-fulmerford.html\n\nMembroj de Vinilkosmo-Abonklubo povas senpage aŭskulti la tutan katalogon de Vinilkosmo per elsendfluo. Se vi ankoraŭ ne estas membro,\n\nmembriĝu ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-06/17/content_77574037.htm", "title": "Granda pando, simbolo de Sichuan", "published": "2021-06-17 00:00:00", "content_text": "La ĉina provinco Sichuan estas konata kiel hejmloko de grandaj pandoj, kaj multaj turistoj vizitas ĝin por vidi tiujn amindajn bestojn. La amo de sichuan-anoj por grandaj pandoj estas tiom granda, ke tra la tuta provinco troviĝas bildoj, statuoj kaj aliaj objektoj inspiritaj de ili.\n\nTaksio en Sichuan\n\nFormtranĉaĵo en la formo de granda pando\n\nTra tuta Sichuan estas multaj statuoj de grandaj pandoj surstrate.\n\nStatuoj de grandaj pandoj en ĉin-eŭropa kunlabor-centro\n\nPolicoficejo antaŭ esplorbazo de grandaj pandoj en Sichuan\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/18/content_77575223.htm", "title": "Arkta Oceano eble ne plu estos glacikovrita somere en venontaj jardekoj", "published": "2021-06-18 00:00:00", "content_text": "Lastatempe la germana sciencisto Markus Rex, kiu gvidis la plej grandan arkt-ekspedicion en la historio, avertis, ke la Arkta Oceano eble ne plu estos glacikovrita somere en venontaj jardekoj.\n\nRex diris en Berlino la 15-an de junio, ke sciencistoj malkovris, ke la glacitavolo sur la Arkta Oceano en pasintjara printempo malpliiĝis \"pli rapide ol iam ajn en registroj\", kaj en 2020 la areo glacikovrita de la Arkta Oceano en somero estis nur duono de tiu antaŭ kelkaj jardekoj.\n\n\"Ni devas plu fari taksadon en venontaj jaroj, por ke oni juĝu, ĉu ni ankoraŭ povas restigi la ŝrumpantan arktan glacion per fortaj rimedoj kaj ĉu ni jam preterpasis la ŝlosilan punkton por inversigi la mondan varmiĝon.\" diris Rex. Li ankaŭ alvokis rapidan agadon por trakti klimatŝanĝiĝon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/22/content_77580075.htm", "title": "Dandong-a Esperanto-Asocio partoprenas en semajno pri sociaj sciencoj", "published": "2021-06-22 00:00:00", "content_text": "La 18-an de junio Dandong-a Esperanto-Asocio partoprenis en la malferma ceremonio de la 19-a kleriga semajno pri sociaj sciencoj en Dandong-urbo, Liaoning-provinco, Ĉinio. Liu Xuejun, prezidanto de Dandong-a Esperanto-Asocio, prezentis la asocion en la ceremonio. Li diris, ke la asocio aktive partoprenos en la agadoj de tiu evento. Dek membroj de la asocio partoprenis en la ceremonio.\n\nS-ro Cui Chenggang el Liaoning-a Mekatronik-Kolegio faras raporton.\n\nRaportis Shang Ying\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-06/23/content_77581287.htm", "title": "Duono de nov-energiaj veturiloj en la mondo estas en Ĉinio", "published": "2021-06-23 00:00:00", "content_text": "Laŭ la plej freŝa statistiko de la Ĉina Asocio de Aŭtofabrikoj, ĝis la fino de majo Ĉinio posedas 5.8 milionojn da nov-energiaj veturiloj, je duono de tiuj de la mondo.\n\nĜis aprilo Ĉinio havis 65 000 ŝarg-staciojn, 644 elektr-konvertajn staciojn kaj 1.87 milionon da ŝargiloj. La reto de aŭtovojoj ekipitaj per ŝargiloj longas pli ol 50 000 kilometrojn en 176 urboj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/24/content_77584940.htm", "title": "Ragnar Baldursson intervjuita: Membroj de KPĈ estas idealistoj por popola feliĉo", "published": "2021-06-24 00:00:00", "content_text": "Ragnar Baldursson estas eksa legacio-ranga konsilisto de la islanda ambasadejo en Ĉinio. En la intervjuo farita de China Daily, li prezentas sian profundan komprenon pri ĉina socio kaj la Komunista Partio de Ĉinio.\n\n\"Kiam mi unuafoje venis al Ĉinio en 1975, Pekino estis kovrita de fumnebulo en vintro, kaj tio estis kiel Islando antaŭ jarcento. Tiam Ĉinio alproksimiĝis al Islando por lerni de la islanda sperto uzon de geoterma energio. La ĉina registaro volis kunlabore kun Islando disvolvi teknikon pri uzo de geoterma energio por hejtado de ĉinaj domoj, kaj tiu partnereco estis plene sukcesa.\"\n\nRagnar Baldursson estis unu el la islandaj lernantoj, kiuj lernis en Ĉinio. Li estas eksa legacio-ranga konsilisto de la islanda ambasadorejo en Ĉinio. En la videaĵo li rememoris pri geoterma programo inter Ĉinio kaj Islando, kio igis lin pli bone kompreni la administradon de la Komunista Partio de Ĉinio (KPĈ).\n\n\"Ni disvolvis en sep provincoj firmaojn pri hejtado, kiuj provizas hejtadon al ĉ. 300 mil loĝejoj, kaj tiel ni reduktis ellason de karbona dioksido je 13 milionoj da tunoj. Tio estis rimarkinda laboro por daŭripovo kaj por plibonigi vivon de la ĉina popolo.\"\n\nPro profundigo de la kono pri la ĉina socia sistemo, li trovis, ke tradiciaj ĉinaj pensoj ludas gravan rolon por analizi la marksismo-leninismon. Li diris, ke membroj de KPĈ estas idealistoj, kaj la eterna celo de KPĈ estas realigi la socian moderniĝon kaj feliĉigi la vivon de la popolo.\n\n\"Miaj gepatroj kaj mia avo estis esperantistoj, kaj esperantismo estas idealo, ke ĉiuj homoj devus esti egalaj, do en la internaciaj rilatoj homoj ne devus paroli en la nacia lingvo de alia lando, sed alpreni neŭtralan lingvon por egaligi ilin. Tiu ideo de justeco kaj egaleco ĉiam estas forta en mi, kaj kiam mi alvenis en Ĉinio, mi rimarkis, ke ĉinoj estas idealistoj kaj forte subtenas justecon kaj egalecon en la tuta socio.\"\n\nĈinio en la 1970-aj jaroj restas klara en la memoro de Ragnar. Pri la disvolvado de la lando, li diris, ke la ŝanĝiĝoj estas grandegaj. Li opinias, ke oni devas atribui la disvolvadon al la gvidkapablo kaj pragmata penso de KPĈ.\n\n\"La granda diferenco inter okcidentaj landoj kaj Ĉinio estas tio, ke ni ofte ŝanĝas niajn registarojn, sed ne ŝanĝas la politikan aŭ ekonomian sistemon. Ĉinio ĉiam tenas siajn gvidantojn, kaj ili laǔbezone ŝanĝas la ekonomian modelon por modernigi Ĉinion. Ekzemple, nun oni plenforte disvolvas ekonomion.\"\n\nRagnar estas la islanda tradukanto de la ĉina klasikaĵo Analektoj de Konfuceo. Li diris, ke por vere kompreni KPĈ kaj koni kial ĝi povas gvidi sian popolon al la nacia rejunigo, oni devas bone lerni pri la tradicia penso de Ĉinio.\n\n\"Tio estas idealismo, ke disvolviĝo kaj modernigo kaj ekonomiaj programoj ne estas nur por iliaj propraj celoj,  kaj ili estas ankaŭ por la popolo. Tio havas longan historion en Ĉinio, ĉar konfuceismo diras: kio estas lando? Ĝi estas la popolo. La popolo estas la plej valora afero. Tio ligiĝas al la ĉinaj trajtoj de socialismo. La fokuso de la Komunista Partio de Ĉinio estas la popolo kaj havi fidon de la popolo, kaj ĝi nur povos plu havi la fidon de la popolo per daŭripova evoluo.\"\n\nDum parolado kun Ragnar, oni povas senti lian amikecon al Ĉinio. Li propraokule vidis la ŝanĝiĝojn de la ĉina socio kaj provis koni la mondon laǔ la \"ĉina penso\". Tio ŝanĝis lian karieran projekton kaj igis lin fariĝi eminenta diplomito kaj starigi ponton de amikeco inter la du landoj.\n\n\"Mi deziras al la ĉina popolo feliĉon kaj al la lando evoluon por la estonteco. Hodiaŭ estas la 50-a datreveno de la estigo de diplomatiaj rilatoj inter Ĉinio kaj Islando, kaj Islando tre ĝojas pro sia partopreno en la konstruado de daŭripova estonteco kune kun Ĉinio.\"\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-06/28/content_77592535.htm", "title": "Grandaj pandoj en Bazo de Grandaj Pandoj en Sichuan", "published": "2021-06-28 00:00:00", "content_text": "La Bazo de Grandaj Pandoj en Sichuan estas la plej grava institucio pri esplorado kaj protektado de grandaj pandoj. Ĝi disvolvas gravan edukan laboron, diskonigante al vizitantoj grandajn pandojn kaj la gravecon protekti la naturon. La bazo ankaŭ disvolvas laboron pri konservado de grandaj pandoj. Jen kelkaj fotoj de grandaj pandoj faritaj en la bazo!\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/28/content_77592973.htm", "title": "Bazlernejo Dongfang en Changzhou okazigis ferman ceremonion por Esperanto-kurso", "published": "2021-06-28 00:00:00", "content_text": "La 25-an de junio okazis ferma ceremonio por Esperanto-kurso de la bazlernejo Dongfang en la urbo Changzhou de la provinco Jiangsu, Ĉinio. 81 bazlernantoj partoprenis en la ceremonio.\n\nEn la ceremonio la lernejo donis atestilojn pri merito al elstaraj lernantoj kaj atestilojn pri finiĝo de lernado al ĉiuj lernantoj.\n\nRaportis Peng Yajun\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-06/28/content_77592986.htm", "title": "Esperanto-klubo de bazlernejo en Xinjiang", "published": "2021-06-28 00:00:00", "content_text": "Song Zhenyuan (Rimedo) estas studento de Esperanto-fako en Zaozhuang-universitato, la urbo Zaozhuang de la provinco Shandong, Ĉinio. En marto li iris al bazlernejo en la gubernio Shule de Xinjiang kaj laboras tie kiel helpinstruisto. Li fondis Esperanto-klubon en la bazlernejo por kulturi intereson pri Esperanto inter la lernantoj.\n\nAgadoj de la Esperanto-klubo inkluzivas instruadon de bazaj scioj pri Esperanto, malgrandajn dialogojn, kantadon kaj tiel plu.\n\nRaportis Song Zhenyuan\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-06/29/content_77594910.htm", "title": "Kiel oni observadas la 15 aziajn elefantojn en Yunnan?", "published": "2021-06-29 00:00:00", "content_text": "Ekde la 15 sovaĝaj aziaj elefantoj norden migris, la afero altiris grandajn atentojn tra la mondo, kaj ankaǔ vidiĝis la laboroj de tiuj homoj kiuj observadas la elefantojn en Yunnan-provinco de Ĉinio.\n\nPli ol 100 homoj 24-hore monitoras la migrantajn elefantojn. Plejparto de ili estas lokaj kamparanoj. Ili sciigas lokanojn pri la movoj de la elefantoj, por ke homoj malproksimiĝu de ili. Fakte, en junio de 2005 Yunnan-provinco jam starigis teamon por observi kaj protekti aziajn elefantojn. Riĉaj spertoj havigis al la teamanoj la kapablon antaǔvidi la agojn de sovaĝaj elefantoj.\n\nEn Pu'er-urbo kaj Xishuangbanna, per kombino de flugrobotoj kaj infraruĝaj fotiloj, oni ellaboris apon, kiu kunigas la datumojn de observado, kaj anoncas la agojn de elefantoj al lokanoj per tia apo.\n\nDum la migrado de la 15 aziaj elefantoj, pli kaj pli multaj homoj partoprenas en la observado al ili kaj pli lernas pri sovaĝaj elefantoj. Samtempe homoj vidas la atingojn de Yunnan en mediprotektado kaj bestokonservado. La nombro de aziaj elefantoj pligrandiĝis ĝis 300 el 190 en la komenco de la 1980-aj jaroj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-06/29/content_77595397.htm", "title": "Bazlernejo festis centjariĝon de KPĈ", "published": "2021-06-29 00:00:00", "content_text": "La 23-an de junio en la bazlernejo Baiyangshujie de la urbo Taiyuan, la provinco Shanxi, Ĉinio okazis dulingva arta agado, ĉine kaj Esperante, por festi la centan datrevenon de la fondiĝo de la Komunista Partio de Ĉinio (KPĈ). La arta agado inkluzivis dancon, deklamon, dramon el lernolibro kaj tiel plu.\n\nLa agado okazis sub la temo \"rakonti ĉinajn rakontojn esperante\", kaj tio ankaŭ estas pruvo de E-instruado.\n\nRaportis Wang Ting\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-06/29/content_77595652.htm", "title": "Lum-fontana spektaklo en Nanchang", "published": "2021-06-29 00:00:00", "content_text": "En Nanchang, ĉefurbo de la provinco Jiangxi de Ĉinio, lum-fontana spektaklo ĉe la rivero Ganjiang allogas multajn homojn ĉiuvespere. La spektaklo daŭras 15 minutojn kaj mirigas la vizitantojn per muziko, lumoj, akvo kaj projektitaj bildoj. En la ĉirkaŭaĵoj troviĝas bonaj lokoj por promeni kaj amuziĝi.\n\nHomoj amasiĝas por spekti la lum-fontanan spektaklon.\n\nHomoj spektas la lum-fontanan spektaklon.\n\nLum-fontana spektaklo rigardata el alia angulo\n\nLa numero 100, feste al la 100-jariĝo de la Komunista Partio de Ĉinio, antaŭ la lum-fontano\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-06/30/content_77597863.htm", "title": "Antaŭmenda kampanjo por nova Esperanta punkroka kompilo", "published": "2021-06-30 00:00:00", "content_text": "En 2000 Vinilkosmo kaj la brazila eldonejo\n\nLa Blua Papilio\n\nkuneldonis la unuan volumon de la internacia Esperantokora kompilo \"Esperanto Subgrunde\".\n\nEn 2021 aperos la dua volumo de tiu ĉi signifa albumo. En la kompilo aperos freŝaj kantoj speciale registritaj por la eldono kaj malnovaj remalkovritaj kantoj kun restaŭrita sono. Bandoj el diversaj landoj kaj naciecoj tie ĉi estas unuigitaj ne nur per muzikĝenroj kaj la lingvo, sed ankaŭ per idealoj de Esperanto.\n\n\"Esperantokoro\" estas neoficiala termino por ajna subgrunda rokmuziko kun kantotekstoj en la internacia lingvo; temas pri roko kontraŭ lingva diskriminacio kaj malegaleco, kontraŭ rasismo kaj faŝismo, kontraŭ imperiismo kaj kulturŝovinismo, kontraŭ socia maljusteco kaj baroj inter homoj. Ni elektas liberecon, mondpacon kaj interpopolan komunikadon sen baroj!\n\nLa kompilo subtenas la alternativan kaj solidaran edukan projekton \"La Escuelita\" (La Lernejeto) starigita de tri instruistinoj de la mezlernejo franc-perua de Limo. Ĝi celas plenumi edukajn aktivaĵojn kaj lernejan subtenon por infanoj loĝantaj en la mizeraj kvartaloj lokitaj en la altaĵoj de Limo ne havante aliron al la virtualaj retaj kursoj ekde la komenco de la koronvirusa pandemio. La antaŭmendantoj de fizikaj albumoj ricevos kun la diskoj desegnaĵon de infanoj de \"La Escuelita\".\n\nPartoprenantaj bandoj:\n\nBrassens Not Dead (Francio, kanzonpunko), Corbata (Japanio, grinckoro), Drei Flaschen (Germanio, punko), JoMo kaj Liberecanoj (Francio, kanzonpunko), Fikiĝu (Brazilo, grinckoro), Frakasu (Rusio, hardkorpunko), Krio de Morto (Pollando, industripunko), La Bleka Forfikulo kaj Liaj Orelboristoj (Francio, garaĝroko), Manifesto Jukebox (Finnlando, punko), Pendumito (Pollando, hardkorpunko), Penis Canina (Rusio, grinckoro), Piĉismo (Ukrainio/Litovio, hardkorpunko), Pixamandúrries (Katalunio, kampara punko), Platano kaj Sparky Riot (Francio, skao-dob-punko), René Binamé (Belgio, kanzonpunko), Rezistanco (Rusio, hardkorpunko), Ruĝa Espero (Rusio, garaĝroko), SocialZero (Rusio, hardkorpunko), Stomachal Corrosion (Brazilo, grinckoro), Tiu Ne Gravas (Argentino, garaĝroko).\n\nAtentigo:\n\nLa fizikaj formatoj estos presitaj nur se estos sufiĉaj antaŭmendoj por ilin eldoni; sen tio la kompilo aperos nur bitforme.\n\nLigilo por antaŭmendi via(j)n kompilekzemplero(j)n:\n\nhttps://fr.ulule.com/esperanto-subgrunde-2/\n\nFonto: Vinilkosmo\n\nRedaktis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/01/content_77600272.htm", "title": "Ĉiuj 15 elefantoj en Yunnan estas sekuraj", "published": "2021-07-01 00:00:00", "content_text": "De la 17-a horo de la 28-a tago ĝis la 17-a horo de la 29-a de junio, la grupo de la 15 migrantaj elefantoj moviĝis 6.3 kilometrojn sudorienten. Ili estis en maldensa arbaro proksima al Tadian-urbeto en Ershan-gubernio de Yunan-provinco, sudokcidenta Ĉinio. Ĉiuj 15 elefantoj estas monitorataj, kaj homoj kaj elefantoj restas en sekuro.\n\nProfesia teamo starigis infraruĝajn fotilojn ĉe la periferio de vilaĝoj, kie la elefantoj eble preterpasos, por esplori kaj antaŭvidi la itineron de la elefantoj. Per tio oni povas nutri la elefantojn kaj gvidi ilin migri suden kaj evakui apudajn homojn.\n\nLa teamo ankaŭ kunvenigis la ĉefajn respondeculojn el proksimaj urbetoj kaj vilaĝoj. Oni starigis 12 teamojn por monitori kaj spuri la elefantojn kaj evakui homojn. Oni ankaŭ starigis blokejojn kaj persvadis vilaĝanojn reveni hejmen por certigi sekurecon de homoj kaj la elefantoj.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/05/content_77607214.htm", "title": "Chongqing-a Esperanto-Asocio okazigis kunsidon por 100-a datreveno de fondiĝo de KPĈ", "published": "2021-07-05 00:00:00", "content_text": "Posttagmeze de la 27-a de junio la Chongqing-a Esperanto-Asocio okazigis kunsidon por celebri la 100-an datrevenon de la fondiĝo de la Komunista Partio de Ĉinio (KPĈ).\n\nYuan Ailin, prezidanto de konsilio de la asocio, rakontis pri la disvolvado de KPĈ kaj mirindaj martiroj.\n\nMembroj de la asocio, inkluzive de du studentoj, kiuj ĵus membriĝis, interŝanĝis siajn pensojn pri KPĈ.\n\nKrome, la partoprenantoj festis la 100-an datrevenon de la fondiĝo de KPĈ per kantado, dancado kaj deklamado de poemoj.\n\n(Zhao Dezhi)\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/05/content_77607235.htm", "title": "Chongqing-a Esperanto-Asocio gajnis honoran titolon \"avangarda baznivela organizo de KPĈ 2020-2021\"", "published": "2021-07-05 00:00:00", "content_text": "Posttagmeze de la 29-a de junio la Chongqing-a Federacio de Sociaj Sciencoj festis la 100-jaran datrevenon de la fondiĝo de la Komunista Partio de Ĉinio (KPĈ). En la kunveno partoprenis 216 membroj de KPĈ kaj gvidantoj de asocioj. Ankaŭ reprezentantoj de la Chongqing-a Esperanto-Asocio ĉeestis la kunvenon.\n\nEn la kunveno la Chongqing-a Esperanto-Asocio gajnis la honoran titolon \"avangarda baznivela organizo de KPĈ 2020-2021\".\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/06/content_77608560.htm", "title": "Kie la Granda Muro renkontas la maron?", "published": "2021-07-06 00:00:00", "content_text": "La Granda Muro estas la plej fama vidindaĵo de Ĉinio kaj ankaŭ la plej longa vidindaĵo konstruita de homoj. Ĉu vi scias, ke ekzistas unu loko, kie oni povas vidi la Grandan Muron apud la maro? Tiu loko estas Shanhaiguan-distrikto de la urbo Qinhuangdao de la provinco Hebei, kie troviĝas la komenco de la Granda Muro, konata kiel \"kapo de la drako\". Tiu nomo sugestas, ke la Granda Muro aspektas kiel drako. Ĉu vi iam antaŭe rimarkis tion?\n\nLaolongtou, kapo de la drako\n\nLa Granda Muro rigardata el la plaĝo\n\nLa Granda Muro apud la maro\n\nTuristoj rigardas malnovan kanonon sur la Granda Muro.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/06/content_77608623.htm", "title": "Bambua bankedo en Sichuan", "published": "2021-07-06 00:00:00", "content_text": "En la ĉina provinco Sichuan oni povas gustumi bankedon, en kiu ĉiuj pladoj estas faritaj de bambuo aŭ de io rilata al bambuo, ekzemple pladoj kuiritaj en bambuo aŭ volvitaj de bambufolioj. La pladoj estas tre bongustaj, kaj por ilin akompani oni povas drinki alkoholaĵon, kiun oni injektas en bambuo kaj rikoltas post tri jaroj.\n\nTranĉitaj bambuŝosoj kun saŭco\n\nAlkoholaĵo ripozita en bambuo\n\nFrititaj bambuvermoj\n\nViando kuirita en bambuo\n\nSupo el bambuo kaj fungo, kiu kreskas sur bambuo\n\nPano vaporumita kun bambufolioj\n\nRizo kuirita en bambuo\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/06/content_77609246.htm", "title": "Aliĝu al konkurso Mondovizio 2021!", "published": "2021-07-06 00:00:00", "content_text": "Kunhavigu vian talenton kun homoj el la tuta mondo! Estis ĵus anoncita ĉijara konkurso Mondovizio, okazinta la unuan fojon dum la reta IJK de 2020, la konkurso Mondovizio revenos por la 2-a Virtuala Kongreso de UEA! Ĉi tiu \"juvelo en la krono\" de la junulara programo de VK aspektas kiel tradicia internacia vespero, sed estas pli moderna, pli internacia kaj pli konkurenca ol vi imagas! Ĉu pere de kanto, laŭtlegita poemo, teatraĵo aŭ eĉ montrado de mankreaĵo – ni volas viajn talentajn kontribuojn kaj bonvenigas ĉiun! Kaj plej grave, la plej bonaj kontribuoj ricevos misterajn ekskluzivajn premiojn!\n\nPor partopreni la konkurson, sendu vian kontribuon per WeTransfer al jupo@vk.esperanto.net antaŭ la 21-a de Julio. Ariel Bonkorpa, Siru Laine kaj Tyron Surmon prezentos la konkurson! Manuela Burghelea ĉefgvidas la junularan programon (JuPo) de VK!\n\nRedaktis: Rafael Henrique Zerbetto\n\nFonto: UEA\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/06/content_77609496.htm", "title": "Garze de Sichuan: pitoreskaj pejzaĝoj", "published": "2021-07-06 00:00:00", "content_text": "Garze-a Tibeta Aŭtonoma Subprovinco de Sichuan-provinco posedas specialajn terformojn kaj pluretnajn kulturojn. La loko estas plena de pitoreskaj pejzaĝoj naturaj kaj kulturriĉaj, ekzemple la lagoj Wuxu kaj Xianü, la tradiciaj loĝdomoj de tibetanoj aǔ ji-oj kaj la moderna urba noktovivo en Jiulong-gubernio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/07/content_77610859.htm", "title": "Surtera paradizo: Stepo Nalati en Xinjiang", "published": "2021-07-07 00:00:00", "content_text": "La stepo Nalati en la Xinjiang-a Ujgura Aŭtonoma Regiono de Ĉinio estas vera surtera paradizo. Tie oni paŝtas ŝafojn, ĉevalojn kaj bovojn. En somero jurtoj disiĝas tra la stepo pro la neceso paŝti ŝafojn tra vasta areo. Tio estigas belegajn pejzaĝojn, kiuj allogas turistojn al la loko.\n\nNeĝkovritaj montpintoj disiĝas tra la stepo.\n\nĈevalo kuras tra la stepo.\n\nPejzaĝo dum sunsubiro en Nalati\n\nBovino kaj ŝafoj en Nalati\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/07/content_77611782.htm", "title": "Bongusta glaciaĵo de Xinjiang", "published": "2021-07-07 00:00:00", "content_text": "La Xinjiang-a Ujgura Aŭtonoma Regiono de Ĉinio havas varmegan someron, pro tio lokanoj kaj turistoj tre ŝatas refreŝiĝi per glaciaĵo. En Xinjiang vivas homoj el pluraj etnoj, kaj inter ili estas rusoj kaj tataroj, kiuj heredis teknikojn kaj receptojn pri glaciaĵofarado el siaj prauloj kaj disvolvis novajn receptojn surbaze de lokaj ingrediencoj, kiel fruktoj kaj lakto. Pro tio Xinjiang-aj glaciaĵoj estas aparte diversecaj kaj bongustaj!\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/08/content_77613485.htm", "title": "Kiel granda pando fariĝis emblemo de WWF?", "published": "2021-07-08 00:00:00", "content_text": "Vi eble scivolemas, kial la neregistara organizo WWF (Monda Fonduso por Sovaĝaj Vivaĵoj) havas grandan pandon sur sian emblemon. La rakonto estas tre interesa. En 1957 Ĉinio sendis al Sovetio paron da pandoj, Qiqi kaj Pingping, kiel mesaĝo pri paco. Sed iu erare asertis, ke ili ambaŭ estis viraj, kaj Qiqi estis revenigita al Ĉinio.\n\nEn la sekva jaro Heini Demmer, bestokomercisto el Aŭstrio, interŝanĝis kun pekina bestoĝardeno plurajn afrikajn bestojn (tri ĝirafoj, du rinoceroj, du hipopotamoj kaj du zebroj) kontraŭ unu granda pando, kaj la pando transdonita al li estis Qiqi, kiu famiĝis eksterlande kiel Chichi.\n\nChichi alvenas en londona bestoĝardeno.\n\nTiam Heini estis jam subskribinta kontrakton kun la bestoĝardeno de Vaŝingtono en Usono, kiu pagus 25 mil dolarojn kontraŭ la granda pando, sed la usona registaro malpermesis la eniron de la granda pando en sia teritorio pro pluraj kialoj. Sen eblo vendi la grandan pandon en Usono, la nura monprofiteblo por Heini estis sendi Chichi en turneo tra Eŭropo, kaj ĝi kaptis grandan atenton.\n\nFine de 1958 Chichi estis vendita al londona bestoĝardeno kaj fariĝis la plej ŝatata besto en Britio. Tiam Peter Scott desegnis emblemon kun la bildo de pando, inspirita de Chichi.\n\nChichi kun laboristoj de londona bestoĝardeno\n\nEn 1961 WWF estis fondita kaj volis alpreni emblemon mondinfluan kaj kapablan transpreni lingvajn barojn, sekve ĝiaj fondintoj unuanime decidis uzi la emblemon desegnitan de Peter Scott. Ekde tiam, la emblemo inspirita de Chichi fariĝis simbolo de WWF kaj de tutmonda movado por mediprotektado.\n\nRaportis: Rafael Henrique Zerbetto\n\nFonto: Muzeo pri Grandaj Pandoj en Sichuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/09/content_77616395.htm", "title": "Ekfunkciis la plej bela aŭtovojo de Ĉinio", "published": "2021-07-09 00:00:00", "content_text": "La 4-an de julio ekfunkciis la tuta linio de la aŭtovojo inter Dushanzi-distrikto de Karamay-urbo kaj Kuqa-urbo en la Xinjiang-a Ujgura Aŭtonoma Regiono. La aŭtovojo kun unikaj pejzaĝoj longas 561 kilometrojn, kunligante la sudan kaj nordan partojn de Xinjiang. La aŭtovojo situas je pli ol 2 000 metroj super la marnivelo. Pro neĝo kaj glacio ĉirkaŭ la montara regiono Tianshan, estas trafika limigo inter ĉiu septembro kaj venontjara majo. La ekfunkcio de la tuta linio ebligas al vizitantoj vidi pejzaĝojn de kvar sezonoj unutage kaj sperti ĉiam ŝanĝantan veteron.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/09/content_77616439.htm", "title": "Ceramik-arta avenuo en Jingdezhen", "published": "2021-07-09 00:00:00", "content_text": "Konata kiel \"monda ceramika ĉefurbo\", la urbo Jingdezhen de la ĉina provinco Jiangxi allogas multajn turistojn interesatajn pri ceramiko. Kunigante mediprotekton kaj protektadon de kulturaj heredaĵoj, la loka registaro transformis malnovan industrian kvartalon en lokon por arta kreado, kun artaj galerioj, ceramik-vendejoj, restoracioj, drinkejoj, muzeo kaj dezajn-vendejoj. Semajnfine tie okazas surstrata foiro kaj muzikistoj koncertas sur placo.\n\nVendistinoj en la foiro\n\nBudoj en la foiro\n\nInfanoj ludas en la avenuo.\n\nLibrovendisto atendas klientojn.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/09/content_77616486.htm", "title": "Bambuarbaro en suda Sichuan", "published": "2021-07-09 00:00:00", "content_text": "En la ĉina provinco Sichuan troviĝas vastaj bambuarbaroj, kaj multaj el ili fariĝis turismejoj. En la bambuarbaro de Wangyou-valo, suda Sichuan, estas kvin akvofaloj laŭlonge de la ronda itinero tra la arbaro. Alia allogaĵo de tiu arbaro estas muzikistoj, kiuj ludas laŭlonge de la vojo, eĉ dum pluvaj tagoj.\n\nTuristoj preterpasas akvofaleton.\n\nMuzikisto ludas apud akvofalo.\n\nBambuarbaro\n\nMuzikistoj ludas en la bambuarbaro.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/09/content_77616624.htm", "title": "Dandong-a Esperanto-Asocio festis centjariĝon de KPĈ", "published": "2021-07-09 00:00:00", "content_text": "La 3-an de julio Dandong-a Esperanto-Asocio okazigis kunvenon por festi la centjariĝon de la Komunista Partio de Ĉinio (KPĈ).\n\nLiu Xuejun faras raporton.\n\nLiu Xuejun, prezidanto de la asocio, raportis pri la laboro de la asocio inter 2020 kaj 2021. En la kunveno Hu Guohong fariĝis vicprezidanto de la asocio. Krome, la asocio varbis pli ol 30 novajn membrojn samtempe por la unua fojo.\n\nKantas la kantgrupo Verda Stelo.\n\nPartoprenantoj laŭdis KPĈ-n per prezento de poemoj, kantado kaj dancado. La kantojn\n\nLa Espero\n\nkaj\n\nMi kaj Mia Patrino\n\nkantis la kantgrupo Verda Stelo de la asocio.\n\nRaportis Shang Ying\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/09/content_77616910.htm", "title": "Xinxiang-a Esperanto-Asocio festis centjariĝon de KPĈ", "published": "2021-07-09 00:00:00", "content_text": "La 4-an de julio la Xinxiang-a Esperanto-Asocio en Henan-provinco okazigis kunsidon por festi centjariĝon de la Komunista Partio de Ĉinio (KPĈ).\n\nEn la kunsido la asocio donis al naŭ membroj la titolon \"elstara laboranto\" kaj honorajn atestilojn.\n\nParolis prezidanto de la asocio Lü Yanjun, eksa prezidanto Liu Jiahe, ĝenerala sekretario Jia Rongxia kaj estro de artgrupo de la asocio Wang Aiyun. Ili diris, ke la feliĉa vivo hodiaŭ rezultas el la laboroj de KPĈ.\n\nRaportis Liu Jiahe kaj Lü Yanjun\n\nFotis Jia Rongxia\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/09/content_77617165.htm", "title": "Granda pando: Mi estis degradita, ĉu vi ankoraŭ amas min?", "published": "2021-07-09 00:00:00", "content_text": "La 7an de julio proparolanto el la Informa Oficejo de la Ŝtata Konsilantaro de Ĉinio diskonigis la jaran kunvenon de la Monda Ekologia Forumo en Guiyang, dirante, ke la granda pando estis \"devige degradita\"!\n\nCui Shuhong, departement-estro pri naturo kaj ekologia konservado sub la Ĉina Ministerio de Ekologio kaj Medio, diris, ke la populacio de grandaj pandoj en la naturo kalkuliĝis al pli ol 1 800, kaj ilia statuso estis ŝanĝita de \"endanĝerigita\" al \"vundebla\".\n\nCui diris, ke pliboniĝas ankaŭ la vivkondiĉoj de aliaj endanĝerigitaj specioj, ekzemple tibeta antilopo kaj elafuro.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/12/content_77621101.htm", "title": "Belaj boteloj de baijiu", "published": "2021-07-12 00:00:00", "content_text": "Wuliangye\n\nestas fama marko de la ĉina alkoholaĵo konata kiel\n\nbaijiu\n\n. Ĝia sidejo troviĝas en la urbo Yibin de Sichuan-provinco, kie ankaŭ troviĝas fabriko kaj muzeo pri tiu fama alkoholaĵo. En la muzeo estas eksponataj specialaj boteloj desegnitaj por specialaj okazoj, produktitaj en limigita kvanto. Jen kelkaj el tiuj belaj boteloj prezentataj en\n\nWuliangye\n\n-muzeo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/12/content_77621584.htm", "title": "Memorante Gondolandon , unua albumeto de Korvaks", "published": "2021-07-12 00:00:00", "content_text": "Mazi en Gondolando\n\nestas tre konata videa lingvokurso, kies esperanta versio furoris kaj estis uzata de multaj el ni en lernado de la lingvo. La nomo Korvaks de la kontraŭheroo de Mazi en Gondolando nun gajnas novan signifon por esperantistoj, ĉar debutis en esperanta muzika scenejo nova muzikisto el Nov-Zelando, kiu alprenis tiun nomon kiel sian propran.\n\nKorvaks kreas elektronikan muzikon per komputilo (gardu tiun informon, ni bezonos ĝin baldaŭ). Li lernis Esperanton per\n\nMazi en Gondolando\n\n. El tio venis lia inspiro kombini ambaŭ kaj krei albumeton de elektronika muziko sub la temo\n\nMemorante Gondolandon\n\n.\n\nEn la unua kanzono de la albumeto \"Komputilo\", Korvaks sin prezentas per la voĉo de sia samnomulo de Gondolando. La vorto\n\nkomputilo\n\n, ofte ripetata, ŝajne rilatas al la fakto, ke li kreas sian muzikon per ĝi (mi diris al vi por gardi tiun ĉi informon). Bona ideo, ĉu ne?\n\nLa dua kanzono \"Kaŝu\" estas kreita surbaze de ekzemplaj frazoj de la kurso. La muziko komencas tre danciga, sed poste fariĝas pli milda.\n\nSekve venas \"Ĉio estas Korvaks\", en kiu estas kombino de pecoj de frazoj de la kurso por fari novajn frazojn, ekzemple \"ĉio estas... Estas Korvaks!\" Kaj ankaŭ estas dirado de kelkaj izolitaj vortoj dirataj de malsamaj voĉoj.\n\n\"Dika\" temas pri... dikeco! Sed ne nur. Ĝi estas inspirita de la frazo \"mi estas dika\", sed estas ankaŭ aliaj frazoj, multaj el ili ligitaj al sano. La muziko evoluas bone dum la frazoj ripetiĝas.\n\nPor fini la albumeton, Korvaks elektis tre bone: \"De la Kosmo\" estas kanzono pri tre konata parto de la kurso, kiam oni demandas \"de kie vi estas\" kaj Mazi respondas \"de la kosmo\".\n\nVi certe neniam imagis, ke iutage vi aŭskultus elektronikan muzikon kun frazoj de\n\nMazi en Gondolando\n\n, sed... Jen Korvaks por igi tion realaĵo. Esperanta elektronika muziko delonge ne prezentis ion novan al ni, do Korvaks venis en oportuna momento. Ĉu li estas heredanto de Solotronik? Tio dependas de la sinsekvo de tiu ĉi albumo, sed li ja komencis bone!\n\nPro kopirajtaj aferoj de la kurso\n\nMazi en Gondolando\n\n, Korvaks ne rajtas gajni monon per tiu ĉi albumeto, sed li ricevis permeson diskonigi senpage siajn verkojn. Pro tio, la albumeto estas senpage elŝutebla kaj aŭskultebla en interreto, kaj estas ankaŭ en la katalogo de Vinilkosmo. Do aŭskultu kaj elŝutu ĝin senpage ĉe\n\nhttps://www.vinilkosmo-mp3.com/eo/popo-roko-hiphopo-elektronik/korvaks.html\n\nKvankam la albumeto estas senpaga, ĝi memorigas nin pri la graveco subteni la laboron de muzikistoj kaj eldonistoj de esperanta muziko.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/12/content_77622342.htm", "title": "Vulkanoj sur stepo de Interna Mongolio", "published": "2021-07-12 00:00:00", "content_text": "En la urbo Ulanqab de la Aǔtonoma Regiono de la Interna Mongolio, norda Ĉinio, ekzistas la Vulkana Geoparko Ulan Hada. Tie troviĝas vidindaĵoj, kiel pli ol 20 vulkanoj kaj barlagoj, kaj estas konata kiel natura \"muzeo de vulkanoj\". De flugroboto super 500 metroj, oni povas vidi la spektaklon.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/13/content_77624483.htm", "title": "Populariĝas somera skiado en suda Ĉinio", "published": "2021-07-13 00:00:00", "content_text": "En ĉi-jara somero mendoj pri kontraŭsezona skiado draste kreskis. Laŭ donitaĵoj el Fliggy, platformo pri turismo, ke en la pasinta monato mendoj pri somera skiado kreskis je 130% kompare kun tio en la sama periodo de la pasinta jaro.\n\nChongqing okupis la unuan lokon, kun kresko de 550%.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/13/content_77624710.htm", "title": "Ŝanhaja Esperanto-Asocio okazigis salonon", "published": "2021-07-13 00:00:00", "content_text": "La 10-an de julio la Ŝanhaja Esperanto-Asocio okazigis salonon en la librejo de la Ŝanhaja Universitato de Internaciaj Studoj. Shi Linjuan prezidis la salonon.\n\nZhou Tianhao, prezidanto de la asocio, anoncis, ke Shi Linjuan kaj Zhang Xuelei estis elektite aldonitaj kiel kosilianoj de la asocio kaj Zhang Han -- vicprezidanto de la asocio. Poste Zhang enkondukis la konceptojn pri\n\nLa Libro de Ŝanĝiĝoj\n\nen la ĉina lingvo kaj Esperanto. Wang Minhao, honora prezidanto de la asocio, diskonigis la poemon\n\nOdo al Umefloro\n\nde Mao Zedong.\n\nZhou bonvenigis usonan esperantiston Noam Mohr kaj faris resuman paroladon.\n\nShi Linjuan prezidas la agadon.\n\nMembroj de la asocio parolas kun Noam Mohr.\n\nRaportis Shen Xiaoxi kaj Zhang Xuelei\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/13/content_77624719.htm", "title": "Melon-kapaj balenoj sursabliĝis kaj saviĝis", "published": "2021-07-13 00:00:00", "content_text": "La 8-an de julio laboristoj perfuzis la balenon.\n\nLa 6-an de julio, 12 melon-balenoj sursabliĝis apud Toumen-haveno en Zhejiang-provinco. Post kuracado de kelkdek horoj, ses el ili estis savitaj kaj revenigitaj al la maro, kvin el ili mortis kaj unu restas en kuracado.\n\nLa restanta baleno estas zorgeme flegata. En ĉiu kvara horo oni ŝanĝas malsekigitan tualettukon por teni ĝian dorson malseka kaj malvarma. En ĉiu dua horo oni kontrolas ĝian sanstaton por decidi la dozon de la perfuzaĵo.\n\nOni helpas la balenon reveni al la maro.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/14/content_77627487.htm", "title": "Birdoj en la lago Dalai Nur de Interna Mongolio", "published": "2021-07-14 00:00:00", "content_text": "La lago Dalai Nur troviĝas en la urbo Chifeng de la Interna Mongolio de Ĉinio. Tie la loka registaro estigis mediprotektan zonon kaj la medio daǔre pliboniĝas. Pro tio multaj sovaĝaj bestoj vivas en tiu loko, kaj birdojn oni ofte vidas.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/15/content_77629000.htm", "title": "Muzeo de Imperiestra Palaco klopodas por nula rubo", "published": "2021-07-15 00:00:00", "content_text": "La 13-an de julio okazis en Pekino trejnado de turismaj gvidistoj pri nula rubo en la Muzeo de la Imperiestra Palaco. Partoprenantoj, inkluzive de gvidistoj kaj muzeaj amantoj, volas lerni kaj fariĝi reklamantoj pri nula rubo en la muzeo.\n\nSkulptaĵo farita el reciklitaj rubaĵoj en la Imperiestra Palaco (Fotis Jin Liangkuai, raportisto de la novaĵagentejo Xinhua.)\n\nKompoŝta florbedo en la Imperiestra Palaco (Fotis Jin Liangkuai, raportisto de la novaĵagentejo Xinhua.)\n\nLa 13-an de julio Wang Xudong, direktoro de la Muzeo de la Imperiestra Palaco, faris prelegon. (Fotis Jin Liangkuai, raportisto de la novaĵagentejo Xinhua.)\n\nEn januaro 2020 la Muzeo de la Imperiestra Palaco lanĉis la projekton pri nula rubo, adoptante sciencajn kaj altnivelajn metodojn pri traktado de rubaĵoj. Post pli ol unu jaro 45% da rubaĵoj estis recikligitaj en la muzeo.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/15/content_77629265.htm", "title": "Arbarparko Ma'anshan, ekzemplo de verda disvolviĝo", "published": "2021-07-15 00:00:00", "content_text": "La arbaro en la arbarparko Ma'anshan, la urbo Chifeng, la Interna Mongolio, Ĉinio kreskis je 947.1 hektaroj post jaroj da laboro. Tio kreas pli bonan vivmedion por sovaĝaj bestoj kaj kontribuas por plibonigo de klimato en norda Ĉinio. En la regiono disvolviĝas ekoturismo, kaj la regiono jare ricevas pli ol 60 mil turistojn. La arbarparko starigis ekzemplon de verda disvolviĝo en Ĉinio. En julio 2019 Xi Jinping, prezidanto de Ĉinio, vizitis la arbaron.\n\nFloro kreskas en la arbaro.\n\nPinarboj abundas en la arbaro.\n\nPado en la arbaro\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/15/content_77629947.htm", "title": "Fuzhou okazigos sesion de Komitato pri Monda Heredaĵo", "published": "2021-07-15 00:00:00", "content_text": "Inter la 16-a kaj la 31-a de julio la 44-a sesio de la Komitato pri Monda Heredaĵo okazos en Fuzhou de la provinco Fujian, sudorienta Ĉinio. Fuzhou renomas kiel historia kaj kultura urbo en la lando kun historio de pli ol 2 200 jaroj. En la lastaj jaroj, Fuzhou protektis kaj renovigis kulturajn heredaĵojn, inkluzive de pli ol 180 ŝlosilaj kulturaĵoj kaj pli ol 1 300 historiaj konstruaĵoj. Oni ankaŭ starigis 17 kulturajn blokojn.\n\nDomo Zhenhai, reprezenta konstruaĵo en Fuzhou (Fotis Zhang Bin.)\n\nHistoria areo de Yantai-monteto (Fotis Zhang Bin.)\n\nAntikvaj domoj en Fuzhou (Fotis Zhang Bin.)\n\nXichan-templo miljara en Fuzhou (Fotis Zhang Bin.)\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/16/content_77632016.htm", "title": "Lago Dalai Nur en Interna Mongolio", "published": "2021-07-16 00:00:00", "content_text": "La lago Dalai Nur en la Interna Mongolio de Ĉinio estas ripozejo por migrantaj birdoj kaj konata kiel \"patrin-lago\" de etnoj en norda Ĉinio. En 2018 oni kreis specialan laborgrupon por protekti kaj plibonigi la lokan medion.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/16/content_77632031.htm", "title": "Turismo prosperigis malgrandajn negocojn en Interna Mongolio", "published": "2021-07-16 00:00:00", "content_text": "En Leyingzi-vilaĝo de la Interna Mongolio de Ĉinio, registaro helpas vilaĝanojn disvolvi turisman industrion kaj protekti la medion. Multaj lokaj familioj faris malgrandajn negocojn, kiel restoracioj, hoteletoj kaj vendejoj. Ni vizitis\n\ntoufu\n\n-fabrikon de loka familio, kiu vendas diversspecajn\n\ntoufu\n\n-ojn al turistoj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/19/content_77637281.htm", "title": "\"Verda koro\" en Chenzhou de Hunan", "published": "2021-07-19 00:00:00", "content_text": "En la turismejo Feitianshan de Chenzhou-urbo en Hunan-provinco de Ĉinio birdrigarde videblas \"verda koro\" sur la speciala tersurfaco.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/19/content_77637476.htm", "title": "Publikigita la dua numero 2021 de UNESKO-Kuriero", "published": "2021-07-19 00:00:00", "content_text": "La dua numero 2021 de\n\nUNESKO-Kuriero\n\n, eldonita de\n\nEl Popola Ĉinio\n\nkaj subtenita de la Universala Esperanto-Asocio, estis publikigita en\n\nUNESDOC\n\nantaǔ kelkaj tagoj. Hodiaŭ ankaŭ ĝia papera versio estas preta. En ĝia traduko partoprenis 17 esperantistoj el 9 landoj.\n\nLa temo de tiu ĉi numero estas \"La 20-aj: Ĉu vere estas la plej bonaj aĝoj?\" Jen ĝia enhavo:\n\nKiel aboni?\n\nĈiu numero kostas 6.8 eŭrojn. Por abonantoj ekster Ĉinio, afranko kostas 8 eŭrojn po numero.\n\n1.\n\nMembro de UEA\n\n, bonvolu pagi per UEA-konto (celi-p)\n\n2.\n\nAliaj\n\n, bonvolu pagi 66 svisajn frankojn jare (afranko inkluzivita) aŭ 132 svisajn frankojn por du jaroj al la jena bankokonto:\n\nPostFinance, Nomo: LIU JUN\n\nIBAN: CH98 0900 0000 3048 76172\n\nPost via ĝiro, bonvolu informi nin ĉe lamondo@163.com\n\nKiel elŝuti?\n\nLa bitversio de tiu numero estas legebla kaj elŝutebla per jena ligilo:\n\nhttp://espero.chinareports.org.cn/node_7184254.htm\n\nSe vi havas interesajn opiniojn pri la artikoloj kaj volas interŝanĝi ilin kun aliaj legantoj, bonvole sendu vian artikolon al lamondo@163.com.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/21/content_77641529.htm", "title": "Piceoj meze de stepo en Interna Mongolio", "published": "2021-07-21 00:00:00", "content_text": "En la Nacia Stepa Naturrezervejo Xilin Gol troviĝas arbaro kun piceoj, poploj kaj betuloj. La naturrezervejo apartenas al la Reto de Internaciaj Biosferaj Rezervejoj de UNESKO. En la arbaro vivas pluraj bestoj, kaj papiliojn oni ofte vidas ĉe la padoj.\n\nFloroj en la arbaro\n\nLa arbaro\n\nFrukteto kreskas.\n\nVizitantoj en la arbaro\n\nPapiliojn oni ofte vidas en la arbaro.\n\nAlia papilio\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/21/content_77641874.htm", "title": "Ĉevallaktaĵa industrio vigle disvolviĝas en Interna Mongolio", "published": "2021-07-21 00:00:00", "content_text": "Fondita en 1998, la firmao Zhaofu produktas diversspecajn produktojn el ĉeval-lakto. Ĝia fabriko en la stepoj de la Interna Mongolio disvolvas laktoproduktadon, laktoprocesadon, vendadon kaj stokadon. Ĝi havas 35 laboristojn kaj produktas pli ol cent tunojn da lakto ĉiujare. Ekde 2013, surbaze de la negoca modelo \"firmao + paŝtistoj + kooperativo\", estis kreita asocio kun partopreno de 57 lokaj paŝtistoj, kiuj vendas sian lakton al la firmao. Ĉi-jare la firmao lanĉis novan produkton: glaciaĵo el ĉeval-lakto.\n\nVirino servas ĉeval-laktan glaciaĵon al vizitantoj.\n\nFermentita ĉeval-lakto\n\nSolidaj pecoj de ĉeval-lakto\n\nPulvorigita ĉeval-lakto\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/21/content_77641987.htm", "title": "Verda energio en Hunan-provinco", "published": "2021-07-21 00:00:00", "content_text": "En lastaj jaroj, la Mayang-a Mjaǔ-a Aǔtonoma Gubernio de Hunan-provinco, Ĉinio, utiligas naturkondiĉojn kaj disvolvas ventoenergion kaj sunenergion. La gubernio starigis programojn pri verda energio kun la celoj prosperigi lokajn vilaĝojn kaj protekti la medion.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/22/content_77644094.htm", "title": "Griza presbito protektata en la naturo", "published": "2021-07-22 00:00:00", "content_text": "En la arbaro ĉe Qincaitang-vilaĝo sub Mangshi-urbo de Dehong-a Taj-a kaj Ĝingpo-a Aŭtonoma Subprovinco de Yunnan-provinco vivas pli ol 140 grizaj presbitoj (\n\nPresbytis phayrei\n\n). En Mangshi-urbo ekzistas entute 320 grizaj presbitoj de 5 grupoj. Ili estas ĝis nun la plej granda populacio de tiu ĉi simio trovita en unusola loko en Ĉinio.\n\nAntaǔe, por vivtenado, lokanoj forhakis arbojn por fari lignokarbon kaj ĝin vendi. Pro detruo de la medio, grizaj presbitoj malmultiĝis. En lastaj jaroj, la registaro plenforte propagandis pri mediprotekto, kaj vilaĝanoj ne plu forhakas arbojn. Reverdiĝas la arbaro kaj remultiĝas la simioj.\n\nSed kiel la vilaĝanoj vivtenu sin? La registaro enkondukis rilatajn teknikojn por ke lokanoj plantu drogherbojn sub la arboj. Kaj la reveno de la simioj plie enspezigas la vilaĝanojn: tutlandaj bestoŝatantoj venas por spekti rarajn bestojn, kaj tiel komenciĝis ekologia turismo en la loko.\n\nTiuj vilaĝanoj, kiuj multe scias pri grizaj presbitoj, rolas kiel ĉiĉeronoj. Ili povas pli multe enspezi je almenaǔ 2 mil juanoj (pli ol 300 usonaj dolaroj) per helpado al turistoj. Turistoj aĉetas lokajn produktojn, kaj ankaǔ tio plimultigas la familian enspezon. Kiam la produktoj estas viditaj de alilokanoj, pli da turistoj estas allogitaj. Jen la riĉiga vojo por lokanoj per mediprotektado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/22/content_77644244.htm", "title": "Kion Ĉinio faras por mildigi sabloŝtormojn en Pekino kaj Tianjin?", "published": "2021-07-22 00:00:00", "content_text": "En Zhenglan Qi, situanta en la suda parto de Xilin Gol Meng kaj la interna parto de la sablejo Onqin Daga Shadi, estas tipe arida kaj duonarida areo en la Interna Mongolio de Ĉinio. Ĝi estas grava ekologia barilo por protekti la vastan areon de norda Ĉinio, kiu entenas la urbegojn Pekino kaj Tianjin, kun ŝlosila loko por efektivigo de la Nacia Projekto pri Regado de Fontoj de Sabloŝtormoj en Pekino kaj Tianjin.\n\nLoka registaro klopodas por plibonigi la lokan medion kaj konservi akvon.\n\nArboj plantitaj de la registaro por plibonigi la lokan medion\n\nEkde la 18-a Tutlanda Kongreso de la Komunista Partio de Ĉinio, Zhenglan Qi ŝanĝis sian ekologian celon de plibonigo de la medio per traktado de sablo kaj akvo al plialtkvalitigo de medikonstruado kaj pliigo de ampleksaj avantaĝoj. En areoj, kie la medio estas grave damaĝita kaj homoj malfacile vivas, oni alprenis rimedojn kiel tutjara malpermeso pri paŝtado, migrado kaj translokigo de homoj. En areoj kun relative bona medio, la herba-brutara ekvilibra sistemo estis antaŭenigita. En areoj, kie kultivebla tero komencis sekiĝi, iniciatoj kiel forstumo de terpecoj, limigoj al bredado de brutaro kaj tutjara malpermeso al paŝtado estis alprenitaj.\n\nIom post iom la verdo kovras la sablon.\n\nPlantoj antaŭ nelonge plantitaj sur sablomonteto por plibonigi la lokan medion\n\nSamtempe, per efektivigo de la Nacia Projekto pri Regado de Fontoj de Sabloŝtormoj en Pekino kaj Tianjin, oni kombinis biologiajn rimedojn kun inĝenieriaj rimedoj por rapidigi la plibonigon de la medio per kreskigo de arbaroj kaj herbejoj. Ekde la jaro 2000 estis investitaj sume 610 milionoj da juanoj en ekologia konstruado, kun 2 929 300\n\nmu\n\n-oj (unu\n\nmu\n\n-o egalas 666.67 kvadratajn metrojn) da forstita ekologia konstruado, traktado de 258 300\n\nmu\n\n-oj da malgrandaj akvodislimoj, konstruado de 1 077 akvofontaj projektoj kaj 800 akvoŝparaj irigaciaj projektoj, estis redonitaj 303 000\n\nmu\n\n-oj da kamparo al arbaroj, kaj arbarigitaj 23 300\n\nmu\n\n-oj da ŝlosilaj areoj. La grave damaĝitaj areoj de la sablejo Onqin Daga Shadi estis efike traktitaj; 3.5 milionoj da\n\nmu\n\n-oj da akva kaj grunda erozio estis regataj; la moveblaj kaj duonmoveblaj sabloj estis esence fiksitaj; vegetaĵara kovrado kreskis je 45%, kaj grandaj klopodoj estis faritaj por modernigi lokan bestobredadon Ekde 2013, pli ol 600 mil plibonigitaj brutoj estis breditaj, kaj 96% da la loka viando fariĝis pli bonkvalita.\n\nLoka registaro klopodas certigi ne nur plibonigon de la loka medio, sed samtempe pliigon de enspezoj de lokaj kamparanoj kaj paŝtistoj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/22/content_77644921.htm", "title": "Ruinoj de Xanadu, somera ĉefurbo de Yuan-dinastio", "published": "2021-07-22 00:00:00", "content_text": "La ruinoj de Xanadu (Shangdu, la Supra Ĉefurbo), somera ĉefurbo de Yuan-dinastio (1206-1368), situas sur la herbejo Jinlianchuan de Zhenglan Qi de Xilin Gol Meng en la Interna Mongolio de Ĉinio. La ruinoj estas en la listo de Mondaj Kulturaj Heredaĵoj de Unesko kiel la plej frua, plej antikva, unika kaj plej bone konservita ejo en la serio de ĉefurboj de Yuan-dinastio en Ĉinio. Kiel unu el la ĉefurboj de Du-ĉefurba Inspekta Sistemo, Xanadu estis grava politika kaj ekonomia centro de tiu dinastio.\n\nRuinoj de Muqin-pavilono en la norda parto de la palaco\n\nTuristoj vizitas la ruinojn de Muqin-pavilono.\n\nXanadu ankaŭ estis grava kultura centro, kaj ĉiujare la imperiestro kutimis loĝi tie de aprilo ĝis septembro laŭ la tradicia lunkalendaro de Ĉinio. En Xanadu li traktis politikajn aferojn, akceptis pilgrimantojn, senditojn kaj nobelojn el diversaj landoj kaj okazigis festenojn por reĝoj kaj oficialuloj.\n\nUnu el la antikvaj muroj de la palaco\n\nRuinoj de Da'an-pavilono, konstruita en 1266 en la centro de la palaco, viditaj de supre\n\nLa ruinoj de Xanadu estas ne nur fonto de scioj pri Yuan-dinastio, kiu unuigis Ĉinion, sed ankaŭ rilatas al la vojaĝoj de Marko Polo, pioniro de la \"Grand-vojaĝa Erao\" en Eŭropo.\n\nRaportis: Rafael Henrique Zerbetto\n\nFotoj: Rafael Henrique Zerbetto, krom la lasta fotita de Jay Birbeck\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/22/content_77645331.htm", "title": "Miljara urbeto ĉe Wujiang-rivero", "published": "2021-07-22 00:00:00", "content_text": "Gongtan-urbeto situas en la Youyang-a Tuĝja-a kaj Mjaŭ-a Aŭtonoma Gubernio de Chongqing kaj ĉe la kruciĝo de riveroj Wujiang kaj Apeng. Geografia avantaĝo igis ĝin prospera.\n\nPro la konstruado de la pengshui-a hidroelektra centralo, la antikva Gongtan-urbeto estis translokigita al Xiaoyintan, 1.5 kilometroj fore de la originala loko. La originala konstruaĵ-stilo kaj ankaŭ la historio, memoroj kaj legendoj de la urbeto plu vivas en la nova sidejo. Turistoj alte taksas la urbeton kaj donas al la urbeto renomon \"surtera paradizo\".\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/23/content_77647215.htm", "title": "Bela nokta ĉielo ĉe lago Dalai Nur", "published": "2021-07-23 00:00:00", "content_text": "Dalai Nur situas en Hexigten Qi de la urbo Chifeng en la Interna Mongolio de Ĉinio. La lago troviĝas for de urboj kaj aliaj lumfontoj, kiuj malfaciligas ĉielobservadon. Pro tiu kialo vespere en la regiono ĉirkaŭ la lago oni povas detale rigardi la ĉielon kaj observi la stelojn.\n\nHomoj observas la ĉielon ĉe enirejo de la lago.\n\nPaŝtejo kaj vilaĝo proksimaj al la lago\n\nNokta ĉielo rigardata el la vilaĝo\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/26/content_77652196.htm", "title": "Eduk-esplora Bazo ĉe lago Zagesta", "published": "2021-07-26 00:00:00", "content_text": "En la Nacia Stepa Natur-rezervejo Xilingol de la Interna Mongolio en Ĉinio troviĝas Scienc-esplora Bazo ĉe la lago Zagesta. En la bazo vizitantoj povas informiĝi pri pluraj specioj de plantoj kaj bestoj, kiuj vivas en la rezervejo, kaj ankaŭ pri la kulturo de la regiono. La bazo kapablas ricevi 500 turistojn samtempe.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-07/27/content_77654454.htm", "title": "Historio rakontata per skulptaĵo sur ligno", "published": "2021-07-27 00:00:00", "content_text": "La vilaĝo Huangsha de la urbeto Yeping en la sudorienta ĉina provinco Jiangxi estas konata kiel \"vilaĝo de martiroj de la Ruĝa Armeo\". Pro historio ligita al la Soveta Respubliko de Ĉinio kaj la lukto de ĉinaj komunistoj por fondi novan Ĉinion, la vilaĝo investas en turismo kun historia fokuso. Sur granda trunko, nun eksponata sur placo, estis skulptitaj scenoj, kiuj rakontas la historion de la Ruĝa Armeo. Tiel konserviĝas la historio de la vilaĝo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/27/content_77655001.htm", "title": "Okazis kongreso de Hubei-a Esperanto-Asocio", "published": "2021-07-27 00:00:00", "content_text": "La 16-an de julio okazis la 10-a kongreso de Hubei-a Esperanto-Asocio, prezidita de Wang Guiying, ĝenerala sekretario de la asocio. Pli ol 60 membroj de la asocio partoprenis en la kongreso.\n\nPeng Zhengming, Wang Guiying kaj Xiong Songyuan respektive raportis pri laboro, financo kaj kompartia konstruado de la 9-a konsilio de la asocio. Hu Fengsheng fariĝis nova prezidanto de la asocio.\n\nHu Fengsheng (unua de maldekstre) parolas.\n\nRaportis Wang Guiying\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/28/content_77657234.htm", "title": "Esperanto-kurso de Hubei-a Esperanto-Asocio", "published": "2021-07-28 00:00:00", "content_text": "La 17-an de julio komenciĝis Esperanto-kurso de Hubei-a Esperanto-Asocio en Shiyan-urbo de Hubei-provinco. La kursoj okazas fizike kaj interrete, du fojojn semajne. Yin Jiaxin, vicprezidanto de Hubei-a Esperanto-Asocio, senpage instruas Esperanton al la lernantoj. Inter ili, dek lernantoj partoprenis fizike, kaj tri interrete.\n\nYin Jiaxin instruas Esperanton al lernantoj.\n\nIuj lernantoj\n\nRaportis Wang Guiying\n\nFotoj el Yin Jiaxin\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-07/29/content_77660593.htm", "title": "Praktiko de tajĝiĉuano en Belgio", "published": "2021-07-29 00:00:00", "content_text": "La 28-an de julio dekoj da homoj el diversaj regionoj de Belgio kolektiĝis en la brusela parko Laken por praktiki tajĝiĉuanon kaj interŝanĝi spertojn pri la sporto.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/30/content_77663312.htm", "title": "Pitoreska Nyingchi de Tibeto", "published": "2021-07-30 00:00:00", "content_text": "La urbo Nyingchi situas en la malsupra parto de la rivero Yarlung Zangbo, sudorienta Tibeto de Ĉinio. Kun averaĝa altitudo de 3 100 metroj, la nomo de Nyingchi en la tibeta lingvo signifas tronon de la suno.\n\nEn la periodo de 2015 ĝis 2020, pli ol 32 milionoj da homoj/fojoj vizitis la urbon. Kaj lastatempe ĝi fariĝis eĉ pli konata.\n\nNigrakolaj gruoj en Nyingchi, fotita en la 26-a de marto\n\nNokta pejzaĝo de Nyingchi, fotita en la 4-a de junio\n\nLokanoj en festa kostumo en Gala-vilaĝo de Nyingchi, fotita en la 21-a de julio\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-07/30/content_77663348.htm", "title": "Nova monda natura heredaĵo estas en Chongqing", "published": "2021-07-30 00:00:00", "content_text": "En la 44-a sesio de Komitato pri Monda Heredaĵo okazinta en Fuzhou, la Nacia Naturrezervejo Wulipo de Chongqing fariĝis nova monda natura heredaĵo.\n\nLa rezervejo situas ĉe la limo inter Chongqing-municipo kaj Hubei-provinco kaj apud la konata montaro Shennongjia. Ĝi vastas je 35 276.6 hektaroj kaj estas plejparte kovrata de arbaro kun riĉa biodiverseco.\n\nLa enlistiĝo kiel monda heredaĵo helpos Chongqing kunfandi la \"verdon\" en ĉiun flankon de ekonomio kaj socio, kaj tio havas grandan signifon por la urbego paŝi sur la vojo de mediamika kresko.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/02/content_77667546.htm", "title": "Hengdaohezi-a Reprodukt-centro de Felisedoj en nordorienta Ĉinio", "published": "2021-08-02 00:00:00", "content_text": "Hengdaohezi-a Reprodukta Centro de Felisedoj en nordorienta Ĉinio estas la monde plej granda reprodukt-bazo por siberiaj tigroj kaj grava reproduktejo de felisedoj en Ĉinio. La centro estas ĉirkaǔata de montaro kaj arbaro. Nun en la centro, kun 40 000-kvadrat-metra sovaĝig-trejnejo, vivas pli ol 400 siberiaj tigroj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/02/content_77667902.htm", "title": "28-jara gardado al akvokonservejo", "published": "2021-08-02 00:00:00", "content_text": "La akvokonservejo Sishierba, situanta ĉe la limo de Jianshi-gubernio de Hubei-provinco kaj Fengjie-gubernio de Chongqing, estas grava fonto de trinkebla akvo.\n\nEn 1993 Tan Dafan iris al Jianshi-gubernio kaj fariĝis gardisto kaj administranto de la akvokonservejo. Ĉiutage li kaj liaj kolegoj devas plenumi la taskojn por garantii la funkciadon kaj purecon de la akvokonservejo, kiel patroli, kolekti flosantajn objektojn, forigi rubaĵojn. En inunda periodo, iliaj taskoj estas pli pezaj, ĉar ili devas boate veturi tien kaj reen tra la tuta akvejo kaj kolekti flosantajn aĵojn.\n\nDank' al ili, la akvokonservejo estas pitoreska kun pura akvo. Lokanoj donas al ĝi la renomon \"perlo sur monto\".\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/03/content_77670232.htm", "title": "Funkcias Wujiagang-a Jangzia Ponto", "published": "2021-08-03 00:00:00", "content_text": "La 30-an de julio estis finkonstruita la Wujiagang-a Jangzia Ponto en Yichang-urbo de Hubei-provinco, Ĉinio. La 2-an de aǔgusto ekfunkciis la ponto, kiu longas je 2 813 metroj kaj larĝas je 31.5 metroj, kun tri vojoj unudirekte. La planita rapideco estas 80 kilometroj hore. Por \"doni vojon\" al la fiŝoj en Jangzio, oni pagis kromajn 15.5 milionojn da usonaj dolaroj por konstrui pendoponton anstataŭ subakvajn kolonojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/04/content_77877698.htm", "title": "Intervjuo kun Katalin Kováts", "published": "2021-08-04 00:00:00", "content_text": "Pri KER-ekzameno, El Popola Ĉinio (EPĈ) faris intervjuon al Katalin Kováts, la ĉeforganizanto de la KER-ekzamenoj, en aǔgusto 2021.\n\nEPĈ: Kiam okazos ĉi-jaraj KER-Ekzamensesioj? Kiel oni okazigos ilin?\n\nKatalin Kováts: En la jaro 2021 bedaŭrinde ne povis okazi KER-ekzamenoj, kaj tre verŝajne eĉ fine de la jaro ni ne sukcesos okazigi ilin. Estas diversaj kialoj de tiu ripozo. Ni estas rekonstruantaj la organizan fonon kaj samtempe ŝatus aldoni du novaĵojn. Tial montriĝas pli saĝa decido lasi iom da tempo por la kandidatoj prepariĝi kaj por la kunlaborantoj koncentriĝi je la ellaborado de la novaĵoj.\n\nEPĈ: Ĉu la interreta KER-ekzameno estas jam preta? Ĉu ĉi-jare okazos la ekzameno per interreto?\n\nKatalin Kováts: Ĝuste tiu estas unu el la novaĵoj. En la malnova strukturo ni ne plu povas okazigi retajn ekzamenojn, kaj tial ni devas nun trovi alian sistemon. Ni kontrolis ĝis nun proponojn de pli ol dek liverantoj de servoj, kiuj povus funkciigi retajn ekzamenojn, sed ne estas ankoraŭ trovita la plej bona por niaj celoj.\n\nEPĈ: Ĉu la enketo pri C2-nivelo jam finiĝis? Ĉu en 2021 aperos tiu ĉi nivelo de KER-Ekzameno?\n\nKatalin Kováts: Dum la virtuala Kongreso mi prelegis pri la granda novaĵo, nome pri tio, ke kun sesmonata intensa laboro la C2-teamo de edukado.net ellaboris la plej altan nivelon de la ekzamensistemo, kaj ni ekde nun okupiĝos pri la kontrolado de la testserioj, okazigo de provekzamenoj, poste ĝustigos la testojn baze de la testrezultoj, kaj povos komenciĝi la vera ekzamenado.\n\nEPĈ: Ĉu estos novtipa demandaro? Ĉu estos pli da verkaj postuloj plenumotaj? (kaj, ĉu pro tio la ekzamen-tempo estos pli longa?)\n\nKatalin Kováts: La C2-nivelo estas signife pli alta nivelo ol C1. La partojn de la ekzamenoj ni konservis, sed la taskotipojn kaj la tempodaŭron ni modifis en pluraj lokoj. Tio signifas, ke la C2-ekzameno konsistos el du partoj, aparte trapaseblaj: skriba kaj parola, kaj kiam oni en la sama sesio trapasas ambaŭ partojn, oni plenumas la postulojn de la kompleksa ekzameno.\n\nEn la skriba parto ni kontrolas la komprenon de legitaj tekstoj, kaj aliajn skribajn produktaĵojn, nome kiel oni sukcesas verki diversajn tipojn de tekstoj, ekz. oficialan leteron aŭ artikolojn, recenzojn, skribajn kontribuaĵojn. Por la du partoj de la skriba ekzameno disponeblos 3,5 horoj, do, iom malpli longa tempo ol en C1.\n\nEn la parola parto de la ekzameno oni ekzameniĝos parole antaŭ komisiono, ekz., la kandidato devas pretigi ĉ. 10-minutan paroladon pri iu temo, kaj poste aktive partopreni en debato kune kun la ekzamenatoj. En la alia parto de la parola ekzameno estos kontrolata la kompreno de aŭditaj tekstoj, en tri taskoj. Unue la kompreno de sondosiero, kie mallonge interparolas 4-5 personoj. En alia, kie necesas kompreni kaj rilatigi aŭditajn informojn baze de dialogo, kaj trie aŭskulti monologan paroladon, ekzemple prelegon de 15 minutoj, noti la skemon de tiu parolado kaj poste ankaŭ resumi ĝin en 150 vortoj. Grava ŝanĝo estas, ke ĉiujn tri sondosierojn oni aŭdos nur unu fojon. Mi aldonu, ke en la C2-nivelo ne plu eblos uzi vortaron dum la ekzameno.\n\nEPĈ: Kiaj esperantistoj taksas kaj kontrolas la poentojn? Ĉu estas detalaj kriterioj en Esperanta KER-Ekzameno? Kiajn procezojn oni havas por taksado kaj mezurado?\n\nKatalin Kováts: Ĝis nun la ekzamenojn oni kontrolis en Budapeŝto, en la ekzamencentro ORIGO, partnero de UEA. Estas tre rigoraj reguloj. Kiam oni kreas la testojn, la fakuloj precize ellaboras, kiu tasko kiom da poentoj valoras, kaj post la ekzameno aparta komisiono, du specialistoj, sendepende, unu post la alia, kontrolas kaj aljuĝas la poentojn. Poste en kunsido oni komparas la poentojn kaj decidas pri la suma valoro de la testoj. Kiam oni faras la kontrolon, oni tute ne scias, kies laboraĵon oni kontrolas. La nomoj de la kandidatoj estas malkaŝataj nur fine de la poentumado, fare de administranto. Do, la korektintoj neniam eĉ ekscias, kies laboraĵon ili korektis. Ili konis nur ekzamenkodojn.\n\nEPĈ: Kiu estis la plej alta poentaro atingita de iu en KER-ekzameno ĝis nun? Ĉu iu sukcesis atingi la maksimuman eblan poentaron?\n\nKatalin Kováts: Tre-tre bonaj ekzamenrezultoj jam certe aperis, sed laŭ mia memoro, ĝis nun neniu el la kandidatoj atingis en ĉiu parto kaj en ĉiu tasko la maksimumon, sed certe estas kandidatoj al kiuj mankis nur kelkaj poentoj por esti perfektaj.\n\nKiel ajn, tio eble eĉ ne tro gravas. Kion ni tre alte taksas estas, ke ni jam havas 2463 sukcesintojn el 76 landoj.\n\nGratulojn ankaŭ al la 126 sukcesintoj el Ĉinio.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-08/09/content_77682695.htm", "title": "Migrintaj elefantoj revenis hejmen!", "published": "2021-08-09 00:00:00", "content_text": "Je la 20-a horo de la 8-a de aǔgusto, la 14 aziaj elefantoj, kiuj migris norden, transiris Yuanjiang-riveron kaj sekure revenis al la hejmoloko.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/10/content_77684602.htm", "title": "Bovinoj paŝtiĝas ĉe lago en Interna Mongolio", "published": "2021-08-10 00:00:00", "content_text": "En Zhenglan Qi, situanta en la suda parto de Xilin Gol Meng en la Interna Mongolio de Ĉinio, troviĝas belaj stepoj kaj lagoj. Ekologia turismo disvolviĝas en la regiono, kie turistoj povas promeni inter bovinoj, bicikli tra la belaj stepoj, promeni ĉe lagoj kaj ĝui la trankvilecon de la loko. Ĉe lago apud hotelo ni trovis multajn bovinojn.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/12/content_77689601.htm", "title": "La monde plej frua movebla ponto", "published": "2021-08-12 00:00:00", "content_text": "Guangji-ponto, unu el la kvar plej famaj antikvaj pontoj de Ĉinio, situas sur la rivero Hanjiang, ekster la orienta pordo de Chaozhou-urbo en Guangdong-provinco. Ĝi samtempe funkcias kiel traboponto, flosponto kaj arkoponto. Sur la ponto troviĝas diversaj pavilonoj. La ponto konsistas el 18 interligitaj lignaj boatoj. Tiuj boatoj restas ligitaj dum tago por transiro de homoj, kaj dumnokte ili malligiĝas por trapaso de boatoj. Ĝi estas la monde plej frua movebla ponto kaj funkcias ĝis nun post restaŭrado.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/16/content_77696183.htm", "title": "Ŝtat-nivela natur-rezervejo Jinyun-monto", "published": "2021-08-16 00:00:00", "content_text": "Daihu-lago de Jinyun-monto\n\nLastatempe, Beibei-distrikto de Chongqing plibonigis la medion de la ŝtat-nivela natur-rezervejo Jinyun-monto per forigo de nereglamentita konstruaĵo, translokigo de homoj kaj transformado de industria produktado. Nun tie pliboniĝas medio, prosperiĝas industrio kaj riĉiĝas lokanoj. Daihu-lago estas grava turismejo en la monto, oni plibonigis la akvokvaliton, kio helpas biodiversecon, kaj konstruis ĉirkaǔ-lagan promenejon.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/19/content_77701712.htm", "title": "Beleco de akvofala lago Sanyou", "published": "2021-08-19 00:00:00", "content_text": "La akvofala lago Sanyou troviĝas en Guangxi, suda Ĉinio. La akvofalejo inter montoj nomiĝas \"tri amikoj\", ĉar ĝi konsistas el tri akvofaloj altaj je 20 metroj, kiuj kune aspektas kiel renkontiĝo de tri intimuloj. Turistoj vizitas la lokon por amuziĝi en la lago kaj admiri la naturvidindaĵojn de la regiono.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/19/content_77701782.htm", "title": "Agrabla novaĵo en Esperantujo: La Espero sambas !", "published": "2021-08-19 00:00:00", "content_text": "La Espero\n\n, poemo de Zamenhof kun melodio de Félicien Menu de Ménil, fariĝis konata kiel la himno de Esperanto kaj ŝajne estas la plej konata Esperanta kanto. Laŭ tempopaso multaj muzikistoj registris ĝin per malsamaj muzikiloj, foje eĉ laŭ alia ritmo ol la originala. Rafael Milhomem el Brazilo, kiu registris ĝin laŭ la marŝa ritmo por sia albumo\n\nFlugantaj Melodioj\n\n, ĉi-foje decidis doni alian version al\n\nLa Espero\n\n, kaj tiel komenciĝis projekto, kiu rezultis en\n\nLa Espero sambas\n\n.\n\nKomence Rafael preparis instrumentan version por kavakinjo. Poste venis la ideo enmeti voĉon, kiu postulis novan muzikaranĝon, pli kompleksan kaj kun pli da instrumentoj, sekve li invitis siajn amikojn Muniz de la bando BaRok-Projekto por ludi gitaron, João Fernandes por ludi sepkordan gitaron, kaj Flávio Fonseca por kanti. Finfine, estis aldonita karaokea versio, por ke esperantistoj de la tuta mondo kunkantu.\n\nLa unuopaĵo oficiale aperigita la 13-an de aŭgusto havas tri trakojn, kun la tri versioj de\n\nLa Espero sambas\n\n.\n\nLa unua estas la versio kantata de Flávio Fonseca, kun akompano de malsamaj muzikiloj. Ĝin sekvas la instrumenta versio, en kiu brilas la kavakinjo de Rafael Milhomem. Finfine, la karaokea versio similas al la unua, sed sen la voĉo de Flávio, ĉar ĉi-foje vi mem estas la kantisto.\n\nLa trititola bita unuopaĵo estas vendata de Vinilkosmo kontraŭ tri eŭroj, kaj en Vinilkosmo-retejo vi povas senpage aŭskulti peceton de la kanzonoj:\n\nhttps://www.vinilkosmo-mp3.com/eo/lirika-hhoroj/rafael-milhomem/3-la-espero-sambas.html\n\nMembroj de Vinilkosmo-ABONKLUBO povas ĝin aŭskulti senpage per elsendfluo. Se vi ankoraŭ ne estas membro, membriĝu ĉe:\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-08/23/content_77708493.htm", "title": "Monta vilaĝo Guanfang", "published": "2021-08-23 00:00:00", "content_text": "La vilaĝo Guanfang situas nordokcidente de Zijin-urbeto de Gucheng-gubernio de Hubei-provinco. Ĝi estas ĉirkaŭata de montoj kun nur unu vojo al la ekstera mondo. Lastatempe, la vilaĝo estis plibeligita kaj la loka medio pliboniĝis, kio multe favoras al la loka ekonomio surbaze de turismo kaj produktado de drogherboj kaj teo.\n\nLa vilaĝo klopodas por fariĝi alt-nivela vilaĝ-turismejo.\n\nRedaktoro:  Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/23/content_77709458.htm", "title": "Akvobirdoj ekloĝis en urbareo de Wuhan", "published": "2021-08-23 00:00:00", "content_text": "Shahu-parko situas proksime al Jangzio, kaj ĝi estas marĉeja parko en la homplena urbareo de Wuhan, Hubei-provinco. En lastaj jaroj, la akvokvalito pliboniĝis kaj la lago en la parko allogis pli da akvobirdoj. Tie videblas sovaĝaj anasoj, galinoloj, malgrandaj greboj (\n\nTachybaptus ruficollis\n\n) kaj tiel plu.\n\nEn marto, la kvara sesio de la 13-a Tutlanda Popola Kongreso (TPK) aprobis la Skizon de la 14-a Kvinjara Plano (2021-2025) pri la Nacia Ekonomio kaj Socia Disvolvado. La tuta lando klopodas atingi la celon \"verda disvolviĝo kun harmonia kunesto de la homaro kaj naturo\" menciitan en la plano, kaj fruktoj estas jam evidentaj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/24/content_77711574.htm", "title": "La monto Baihuashan en Pekino", "published": "2021-08-24 00:00:00", "content_text": "Baihuashan estas monto en la geoparko de UNESKO en Fangshan-distrikto de Pekino. Ĝi estas la plej alta monto en la geoparko. Ĝi altas je 2 161 metroj super la marnivelo. En somero ĝi pleniĝas de verdo kaj floroj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/25/content_77713089.htm", "title": "Papilioj en parkoj kaj arbaroj de Pekino", "published": "2021-08-25 00:00:00", "content_text": "Ekzistas ĉirkaŭ 18 mil specioj de papilio en la mondo, kaj ili estas troveblaj en tre malsamaj klimatoj. Ili sin nutras de nektaro el floroj, suko de putraj fruktoj kaj akvo. Dum somero papilioj estas facile troveblaj en parkoj kaj arbaroj de Pekino, jen kelkaj!\n\nPapilio en Shilinxia-pitoreskejo, Pinggu-distrikto\n\nBlanka papilio en Yuyuantan-parko, Haidian-distrikto\n\nPapilio en Baihuashan-monto, Fangshan-distrikto\n\nPapilio en Ritan-parko, Chaoyang-distrikto\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/25/content_77713322.htm", "title": "Araneoj en arbaroj ĉirkaŭ Pekino", "published": "2021-08-25 00:00:00", "content_text": "En ajna arbaro araneoj estas troveblaj, kaj ili ludas rolon en la ekvilibro de la medio. En Pekino certe ne estas malsame, multaj specioj de araneo vivas en pekinaj arbaroj. Kiaj estas tiuj araneoj? Jen fotoj de kelkaj el ili, trovitaj en malsamaj lokoj, ĉiuj for de la urbo. Se vi trovos araneon en arbaro, ne paniku, ĝi nenion faros al vi, kondiĉe, ke vi ne alproksimiĝu al ĝi.\n\nAraneo kun sia ĉasaĵo en araneaĵo ĉe la monto Baihuashan, Fangshan-distrikto\n\nMankas kruro al tiu ĉi araneo trovita en Baihuashan, ŝajne ĝi perdis la kruron en batalo.\n\nAraneo en Shilinxia-pitoreskejo, Pinggu-distrikto\n\nLongkruraj araneoj en Dongling-monto, Mentougou-distrikto\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/25/content_77713935.htm", "title": "Provfunkcios Universala Amuzparko en Pekino", "published": "2021-08-25 00:00:00", "content_text": "Dokumenta foto\n\nLa 24-an de aŭgusto, post trimonata interna testo la Universala Amuzparko en Pekino anoncis, ke ĝi komencos provfunkcion en la 1-a de septembro. Laŭ la postuloj pri preventado kaj regado de KOVIM-19, la provfunkcio estos malfermita nur al invititoj, inkluzive de partneroj de la parko kaj fanoj elektitaj en oficiala antaŭeniga agado al la publiko.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/27/content_77717396.htm", "title": "Nova marĉej-parko en Hubei-provinco", "published": "2021-08-27 00:00:00", "content_text": "Lastatempe, oficiale ekfunkciis la administrejo por la nova marĉeja parko Diaochahu, Hubei-provinco. Pasintece, la medio de la lago Diaocha iom post iom detruiĝis pro akvoproduktaĵa bredado. En 2014 la Nacia Forstum-buroo de Ĉinio aprobis la lagon kiel provan marĉej-parkon, celante rebonigi kaj protekti ĝian ekosistemon. Nun la lago reakiris 4 700 hektarojn da akvoareo kaj ĝia medio jam multe pliboniĝis.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/27/content_77717526.htm", "title": "Domego de Yili-generalo en Xinjiang", "published": "2021-08-27 00:00:00", "content_text": "En la 27-a jaro de la regado de imperiestro Qianlong (1762), estis kreita la generalo de Yili kaj aliaj departementoj, mallongigita kiel Yili-generalo, la plej alta posteno en Xinjiang en Qing-dinastio (1616-1911). En 1764 la registaro konstruis la urbojn Huiyuan, Suiding, Ningyuan, Gongzhen, Taleqi, Guangren, Zhande, Xichun kaj Huining laŭlonge de la valo de la rivero Yili. La iama domego de Yili-generalo en la urbeto Huiyuan daŭre ekzistas kaj fariĝis muzeo. Tie servis 42 generaloj.\n\nAntikva kanono eksponata en la Domego de Yili-generalo\n\nKorto en la centro de la Domego de Yili-generalo\n\nPortreto de imperiestro Yongzheng de Qing-dinastio, eksponata en la Domego de Yili-generalo\n\nDormejo de soldatoj\n\nŜtona leono\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/30/content_77722578.htm", "title": "Ŝtonminejo fariĝis parko en Chongqing", "published": "2021-08-30 00:00:00", "content_text": "La parko Tongluo-monto troviĝas en la urbeto Shichuan de la distrikto Yubei de Chongqing, sudokcidenta Ĉinio. Tie iam estis la ĉefa loka kalkŝton-minejo, kio kaŭzis detruadon de arbaroj kaj agroj. Fronte al la malboniĝo de la medio, la loka registaro fermis la ŝtonminejon Tongluo-monto en 2012. Ekde 2016, ekologi-restarigaj projektoj de Tongluo-monto estis realigitaj kaj la iama ŝtonminejo fariĝis parko. Post la plibonigo de la medio, la parko ankaŭ kreis laborŝancojn al lokaj vilaĝanoj. Ĝi ricevis pli ol 500 mil vizitantojn ekde februaro 2021.\n\nRedaktis: Rafael Henrique Zerbetto\n\nFonto: China Hoje\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/31/content_77724282.htm", "title": "Grandioza migrado de tibetaj antilopoj reaperis!", "published": "2021-08-31 00:00:00", "content_text": "En lastaj jaroj la ŝtatnivela naturrezervejo de Hoh Xil sur Qinghai-Tibeta Altebenaĵo bremsis la ŝtelĉasadon kaj kontrabandon de tibetaj antilopoj. Nun en la rezervejo ekzistas pli ol 70 mil tiaj antilopoj, kies nombro kreskis el 20 mil. Lastatempe reaperis la grandioza migrado de la bestoj.\n\nRilata respondeculo diris: \"Bona protektado al tibetaj antilopoj estas ekzemplo de la fruktoj akiritaj de ĉinaj naturrezervejoj. La efika protektado al altebenaĵaj raraj bestoj kaj plantoj profitas de investado kaj konstruado de naturrezervejoj.\"\n\nLastatempe la Ŝtata Administracio de Forstumo kaj Herbejoj de Ĉinio deklaris, ke la statuso de ĉina tibeta antilopo jam estis ŝanĝita de \"endanĝerigita\" al \"preskaǔ minacata\".\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-08/31/content_77724926.htm", "title": "Malnova sallago", "published": "2021-08-31 00:00:00", "content_text": "Gaotai-gubernio de Gansu-provinco estas fama provizejo de laga salo por pli ol 2 000 jaroj. En la gubernio, sallago okupas 75 kvadratajn kilometrojn kun sal-rezervo je 65 milionoj da tunoj.\n\nLokanoj okupiĝas pri kolekto kaj transporto de salo.\n\nOni amasigas sekigitan salon kaj ĝin transportas.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/31/content_77724990.htm", "title": "Bela vilaĝo kaŝita en montaro", "published": "2021-08-31 00:00:00", "content_text": "Shangbiao-vilaĝo de Zhejiang-provinco, orienta Ĉinio, situas je pli ol 1 000 metroj super marnivelo kaj estas ĉirkaǔata de montaro. En lastaj jaroj, la loka registaro protektis arbaron, bonigis infrastrukturon, proponis vilaĝanojn planti florojn kaj tiel aperis bela kaj pura medio. Vilaĝanoj entreprenas en sia hejmoloko kaj turistoj estas altiritaj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-08/31/content_77725293.htm", "title": "Ĉinio stokados karbonan dioksidon en maro", "published": "2021-08-31 00:00:00", "content_text": "La 28-an de aŭgusto la Ĉina Nacia Enmara Petrol-korporacio anoncis, ke estis oficiale lanĉita la unua prov-projekto pri enmara stokado de karbona dioksido de la lando. Pli ol 1 460 miloj da tunoj da karbona dioksido estos eterne stokita en la submaraj rezervujoj ĉe la baseno de la Perla Rivero. Ĉi tio estas grava paŝo por la lando atingi la celon de karbona pinto kaj karbona neŭtraleco.\n\n\"Post efektivigo de la projekto, laŭ kalkulo ĉirkaŭ 300 mil tunoj da karbona dioksido povos esti stokitaj ĉiujare, kaj entute estos pli ol 1 460 miloj da tunoj, kio ekvivalentas plantadon de 14 milionoj da arboj aŭ haltigon de preskaŭ 1 miliono da aŭtoj,\" diris Zhang Wei, ĉefinĝeniero de la projekto.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/01/content_77727421.htm", "title": "Ekfunkciis speciala aǔtovojo por Pekinaj Vintraj Olimpikoj", "published": "2021-09-01 00:00:00", "content_text": "La 31-an de aǔgusto ekfunkciis la kroma parto de la aǔtovojo etendiĝanta de Yanqing el Pekino al Chongli el Hebei-provinco por la Pekinaj Vintraj Olimpikoj en 2022. Tiu aǔtovoja parto estas la ĉefa alirejo al la olimpikaj konkursejoj, kaj ĝi kunligas la aǔtovojon inter Yanqing kaj Chongli kaj rondan ĉirkaŭpekinan ŝoseon. Pro tio estas oportuna veturi inter Pekino kaj Chongli.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/06/content_77735231.htm", "title": "Ĉu via lando havas standon en ĉi-jara ĈIFKS?", "published": "2021-09-06 00:00:00", "content_text": "En ĉi-jara Ĉina Internacia Foiro por Komerco de Servoj (ĈIFKS), la sekcio por landoj prezentas avantaĝojn kaj novajn atingojn de rilataj landoj kaj regionoj en servo. Estas standoj de ses internaciaj organizoj kaj pli ol 153 landoj kaj reginoj el kvin kontientoj, ekzemple, Irlando, Germanio kaj Nederlando el Eŭropo; Japanio, Sud-Koreio kaj la Unuiĝintaj Arabaj Emirlandoj el Azio; Etiopio kaj Kamerunio el Afriko; Kanado kaj Brazilo el Ameriko; kaj Aŭstralio kaj Nov-Zelando el Oceanio.\n\nNun sekvu mi serĉi interesajn produktojn de la landoj!\n\nRaportas Gao Shuyuan el ĈIFKS\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/06/content_77736004.htm", "title": "Qinyan-turo en Dujiangyan", "published": "2021-09-06 00:00:00", "content_text": "Qinyan-turo troviĝas sur la monto apud la antikva irigacia sistemo de Dujiangyan, konstruita en ĉirkaŭ 256 a.K. de la tiama ŝtato Qin, Sichuan-provinco de Ĉinio, kaj estas vizitinda allogaĵo ene de la parko, kiu estas monda heredaĵo de UNESKO. Krom la beleco de la turo mem, el tie oni povas admiri la ĉirkaŭan pejzaĝon kaj vidi la irigacian sistemon de supre.\n\nQinyan-turo\n\nEnirejo de Qinyan-turo\n\nElefanto ornamas la tegmenton de la turo.\n\nMinjiang-rivero rigardata de Qinyan-turo\n\nSciuro ornamas la tegmenton de la turo.\n\nLa antikva irigacia sistemo Dujiangyan rigardata de Qinyan-turo\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/07/content_77738026.htm", "title": "La pordego Lumo de la Silka Vojo en Yining", "published": "2021-09-07 00:00:00", "content_text": "En la urbo Yining de la Xinjiang-a Ujgura Aŭtonoma Regiono troviĝas pordego nomita Lumo de la Silka Vojo. Kun alteco de 27 metroj, ĝia konstruado postulis du jarojn. La pordego estas riĉe ornamita kaj troviĝas en renovigita areo por turismo kaj komerco, kie troviĝas granda hotelo, butikoj kaj granda jurto destinita al diskonigo kaj heredigo de la tradicia kazaĥa brodarto.\n\nLokaj junulinoj en tradiciaj vestaĵoj pozas ĉe la pordego.\n\nLa pordego Lumo de la Silka Vojo\n\nArtaĵo sur placo\n\nGranda jurto, kie oni povas lerni la tradician kazaĥan brodarton\n\nBela hotelo proksima al la pordego\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/07/content_77738457.htm", "title": "Bestoj pentritaj sur arboj en Ŝanhajo", "published": "2021-09-07 00:00:00", "content_text": "Parko en Ŝanhajo ornamas arbajn vundojn per pentraĵoj de bestoj. Faritaj per speciala oleo, la pentraĵoj povas kaj plibeligi kaj protekti ĉi tiujn partojn de plantoj. En la pasinto, oni kutimis kovri tiujn vundojn per cemento.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/08/content_77740074.htm", "title": "Nemateriaj kulturaj heredaĵoj en ĈIFKS 2021", "published": "2021-09-08 00:00:00", "content_text": "Jen la video pri Nemateriaj Kulturaj Heredaĵoj en Ĉina Internacia Foiro\n\npor Komerco de Servoj en 2021!\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/09/content_77742568.htm", "title": "Manĝejo por aziaj elefantoj en Yunnan", "published": "2021-09-09 00:00:00", "content_text": "Ekfunkciis 66-hektara \"manĝejo\" por aziaj elefantoj en Jinghong-urbo, Xishuangbanna-a Taja Aŭtonoma Subprovinco en Yunnan-provinco de sudokcidenta Ĉinio. En la manĝejo estas bananujoj kaj aliaj plantoj, kiuj provizas frandaĵojn ŝatatajn de elefantoj. Kelkaj elefantoj jam vizitis la lokon. Laǔ fakuloj, se la elefantoj satiĝos en la manĝejo, ili ne plu serĉos manĝaĵojn en homloĝejoj kaj kampoj. La azia elefanto estas la plej granda surtera animalo en Azio. En Yunnan ekzistas ĉirkaǔ 300 tiaj elefantoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/10/content_77745124.htm", "title": "Ŝanĝiĝoj de la plej granda insulo en Jangzio", "published": "2021-09-10 00:00:00", "content_text": "Guangyang-insulo ĉirkaŭata de montoj kaj riveroj estas la plej granda insulo en la supra parto de Jangzio. Dum la seka sezono ĝi okupas ĉirkaŭ 10 kvadratajn kilometrojn kaj estis insulo riĉa je vivspecioj. Sed antaŭ 10 jaroj, ĝia medio estis detruita pro troa ekspluatado kaj forhakado de arbaroj por konstrui loĝkvartalon kun pli ol tri milionoj da kvadrataj metroj.\n\nEkde 2017, la urbo Chongqing decideme ĉesigis ekspluatadon de la insulo kaj komencis doni prioritaton al ekomedia restarigo. Post kvar jaroj, kreskas ekologia industrio kaj verda ekonomio. Dum la internacia ekspozicio pri saĝa industrio, la insulo ricevis investon je 20 miliardoj da juanoj (= 3.1 miliardoj da usonaj dolaroj) por tie starigi kompaniojn pri energia teknologio, saĝa komunikado, cifereca ekonomio kaj saĝaj konstruaĵoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/13/content_77749801.htm", "title": "Publikigita nova normo por redukti pakaĵojn", "published": "2021-09-13 00:00:00", "content_text": "Lastatempe estis publikigita en Ĉinio la ŝtata normo pri redukto de manĝaĵa kaj kosmetikaĵa pakaĵoj, kio validiĝos en septembro 2023.\n\nPor doni sufiĉan tempon al kompanioj por forkonsumi siajn stokojn, ŝanĝi siajn desegnojn kaj produktmanierojn, restas du jaroj antaŭ la validiĝo de la nova normo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/14/content_77752014.htm", "title": "Harbina Muzeo pri Muziko", "published": "2021-09-14 00:00:00", "content_text": "Harbina Muzeo pri Muziko situas ĉe la norda bordo de la rivero Songhua apud la Granda Teatrejo de Harbino, nordorienta Ĉinio. La muzeo estis oficiale inaŭgurita en aprilo 2021 kun la areo de 4 000 kvadrataj metroj. Kun  pli ol jarcenta muzika tradicio en la urbo, la muzeo prezentas muzikilojn, librojn, partiturojn, fotojn kaj aliajn eksponaĵojn el multaj landoj, inkluzive de Rusio, Koreio kaj Japanio.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/15/content_77754276.htm", "title": "Guobaorou, frandaĵo de Harbino", "published": "2021-09-15 00:00:00", "content_text": "En la 14-a de septembro raportisto de\n\nE\n\nl Popola Ĉinio\n\nvizitis la kuirejon de Zheng Shuguo, heredanto de la tekniko pri kuirado de guobaorou, tradicia plado de nordorienta Ĉinio, kies origino estas Harbino de Heilongjiang-provinco. Ĝi konsistas el grandaj maldikaj pecoj de porkaĵo en terpoma amelo, frititaj dufoje por fariĝi krustecaj. Sekve oni aldonas dolĉ-acidan saŭcon kaj rizvinagron aromigitan per zingibro kaj ajlo. La plado sorbas la saŭcon, kiu entenas karameligitan sukeron.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/15/content_77754318.htm", "title": "Harbina teatrejo", "published": "2021-09-15 00:00:00", "content_text": "La Granda Harbina Teatrejo estas plurcela teatrejo en Harbino, Heilongjiang-provinco, nordorienta Ĉinio. Ĝi estas projektita de la fama ĉina arkitektura agentejo MAD sub la gvido de Ma Yansong, kiu decidis doni al ĝia neĝblanka strukturo trankviligan estetikon, kontraste al tiu de famaj modernaj konstruaĵoj en ĉinaj urboj, kiuj kutime estas altaj kaj imponaj. La arkitekto emfazas integriĝon de la konstruaĵo al la naturo, kvazaŭ ĝi estas aldonaĵo al la ĉirkaŭa pejzaĝo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/15/content_77754721.htm", "title": "Identeckartoj por antikvaj arboj", "published": "2021-09-15 00:00:00", "content_text": "Por pli bone protekti antikvajn arbojn, la forstuma fako de Xiajiang-gubernio, Jiangxi-provinco, starigis elektronikajn identeckartojn por tiuj arboj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/16/content_77757583.htm", "title": "Noktovivo en la Centra Avenuo de Harbino", "published": "2021-09-16 00:00:00", "content_text": "La Centra Avenuo estas la centro de la harbina noktovivo, kun unika arkitekturo, kiu spegulas la internaciecon de la urbo, la pluraj butikoj kaj restoracioj, kelkaj fonditaj antaŭ pli ol jarcento, kaj bunta kultura vivo.\n\nVendejo de rusaj varoj ĉe la Centra Avenuo de Harbino\n\nArtistoj surstrate pentras portretojn de klientoj.\n\nMatrjoŝkoj kaj aliaj varoj eksponataj antaŭ vendejo\n\nMuzikistoj pretiĝas por koncerti surstrate.\n\nĈinaj kaj alilandaj markoj dividas fasadojn de konstruaĵoj.\n\nRokbando koncertas sur balkono de antikva domo ĉe la Centra Avenuo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/17/content_77759817.htm", "title": "Ortodoksa katedralo de Sankta Sofia en Harbino", "published": "2021-09-17 00:00:00", "content_text": "La ortodoksa katedralo de Sankta Sofia en la urbo Harbino, nordorienta Ĉinio, estis konstruita en 1907, post la finkonstruo de la Trans-siberia Fervojo, kiu kunligis Harbinon al Rusio. De 1923 ĝis 1932, la katedralo estis pligrandigita kaj renovigita, akirinte la saman aspekton, kiun ĝi havas nuntempe. En 1996, la katedralo fariĝis la nacia kultura heredaĵo de Ĉinio. Ĝi estis renovigita kaj malfermiĝis al la publiko en la sekva jaro kiel muzeo pri arkitekturo, kiu prezentas la disvolvadon de arkitekturo en Harbino. La renovigo de tiu historia katedralo estis gravega projekto kadre de strategio de la harbina registaro pri renovigo de historiaj konstruaĵoj por disvolvi la lokan turismon.\n\nPro sia arkitekturo, la katedralo allogas multajn turistojn.\n\nDetalo de unu el la muroj de la katedralo\n\nLa katedralo spegulita de la antaŭa konstruaĵo\n\nKruco sur la ĉefa kupolo de la katedralo\n\nSonoriloj de la katedralo\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/17/content_77759878.htm", "title": "Xi Jinping ĉiam tenas la popolon en sia koro", "published": "2021-09-17 00:00:00", "content_text": "Laǔ pakistana prezidento Arif Alvi, ĉina prezidanto Xi Jinping ĉiam tenas la popolon en sia koro kaj neniam vanigis ilian atendon.\n\nEn intervjuo, Alvi kunportis la trian volumon de la libro Xi Jinping: Regado de Ĉinio. Li plurfoje legis la libron. Li diris, ke la vortoj de Xi \"neniam nanigi atendon de la popolo\" kaj respondecoj de ŝtatgvidantoj estas ege gravaj. Laǔ Alvi, Xi havas elstaran gvidpovon.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/17/content_77760153.htm", "title": "Astronaŭtoj de Shenzhou-12 sekure surteriĝis", "published": "2021-09-17 00:00:00", "content_text": "La tri astronaŭtoj de la ĉina kosmoŝipo Shenzhou-12 finis sian trimonatan mision kaj sekure revenis al la Tero la 17-an de septembro.\n\nLaŭ la Ĉina Agentejo de Homloĝata Kosmoŝipo, la revena kapsulo de la kosmoŝipo Shenzhou-12, portanta la astronaŭtojn Nie Haisheng, Liu Boming kaj Tang Hongbo, surgrundiĝis en la surteriĝejo Dongfeng en la Interna Mongolio de Ĉinio.\n\nLa tri astronaŭtoj eliris el la kapsulo kaj ĉiuj estas en bonaj fizikaj kondiĉoj.\n\nRedaktoro: Gao Shuyuan\n\n(el ĈRI)\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/18/content_77761675.htm", "title": "Memorigejo pri Ĉin-Soveta Amikeca Asocio en Harbino", "published": "2021-09-18 00:00:00", "content_text": "En la urbocentro de Harbino en Heilongjiang-provinco troviĝas pli-ol-centjara eklektik-stila domo, kiu estis la sidejo de Ĉin-Soveta Amikeca Asocio, fondita en 1945 por plifortigi la amikecon inter la du landoj. Kvankam la asocio ne daŭris longan tempon, tamen ĝia kontribuo estis grava kadre de la klopodado de Ĉinio por liberigi Harbinon kaj nordorientan Ĉinion. En 2020, la domo fariĝis Memorigejo pri Ĉin-Soveta Amikeca Asocio, kie vizitantoj povas lerni pri tiu asocio kaj ĝia historia kontribuo por alproksimigi ambaŭ landojn. La memorigejo estas parto de la Harbina Muzeo, kiu okupas ankaŭ la najbarajn domojn.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/22/content_77767563.htm", "title": "Inaŭgurita la 11-a Pekina Internacia Filmfestivalo", "published": "2021-09-22 00:00:00", "content_text": "La 11-a Pekina Internacia Filmfestivalo estis malfermita la 21-an de septembro en la Internacia Kunvenejo kaj Eksponejo de Yanqi-lago, surprizante gastojn per plibonigitaj servoj, inkluzive de partopreno per nubkomputado-bazita tekniko, reta partopreno, interagado kaj reta spektado de filmoj. Preskaŭ 300 ĉiniaj kaj alilandaj filmoj estos prezentitaj en 31 kinejoj de Pekino, Tianjin kaj Hebei. Inter ili la filmo\n\nLa Batalo en la Lago Changjin\n\nmalfermis la festivalon ĉi-jare.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/22/content_77767680.htm", "title": "Surmuraj pentraĵoj en malnova loĝkvartalo de Ŝanhajo", "published": "2021-09-22 00:00:00", "content_text": "Pentraĵoj sur muroj de malnova loĝkvartalo de la urbo Ŝanhajo, orienta Ĉinio, montras scenojn de la ĉiutaga vivo en la urbo antaŭ longa tempo. Vizitantoj preterpasas tiujn pentraĵojn kaj tio kreas oportunon por fari belajn fotojn, kiel la sekvaj, en kiuj la pasinto kaj la nuno interagas.\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/23/content_77769906.htm", "title": "Binzhou-ponto sur Songhua-rivero", "published": "2021-09-23 00:00:00", "content_text": "La fervoja ponto Binzhou, konata de lokanoj kiel \"malnova ponto sur Songhua-rivero\", estas la plej antikva sur tiu rivero, kun la historio de pli ol cent jaroj. Ĝi estas protektata kiel kultura heredaĵo de la urbo Harbino. Nekapabla elteni la postulojn de nuntempa fervoja transporto de Ĉinio, la antikva unutraka ponto estis transformita en ponton por piedirantoj kaj bicikloj. La nova fervoja ponto, konstruita oriente de ĝi, estis inaŭgurita en 2015. Ĝi havas kvar trakojn kaj estis desegnita por altrapida fervojo.\n\nVitra planko ebligas al vizitantoj vidi la strukturon de la ponto\n\nLa ponto rigardata el la riverbordo, kun la nova fervoja ponto malantaŭ ĝi\n\nAmbaŭ pontoj rigardataj el ŝipo sur Songhua-rivero vespere\n\nTuristoj kaj lokanoj uzas la ponton por transiri la riveron kaj ankaŭ por promeni.\n\nBinzhou-ponto vespere, kun aliaj pontoj malantaŭ ĝi\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/23/content_77770327.htm", "title": "Sunsubiro ĉe Songhua-rivero en Harbino", "published": "2021-09-23 00:00:00", "content_text": "Songhua-rivero pasas tra Harbino en Heilongjiang-provinco de Ĉinio. Ĝi estas ĉirkaŭita de parkoj, historiaj konstruaĵoj kaj monumentoj. Laŭlonge de la rivero estas multaj vidindejoj kaj pejzaĝoj, kiuj ebligas belajn fotojn de la sunsubiro.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/23/content_77770406.htm", "title": "Kantona Ĝardeno akiris oran medalon en brita Chelsea-a Flor-ekspozicio", "published": "2021-09-23 00:00:00", "content_text": "Miloj da homoj vizitas la Kantonan Ĝardenon.\n\nLa 21-an de septembro la Kantona Ĝardeno akiris la oran medalon en ĉi-jara Chelsea-a Flor-ekspozicio en Britio. Tio estas la unua fojo, ke ĉina ĝardeno akiris tian medalon en la ekspozicio.\n\nLa ĝardeno el la urbo Kantono prezentas la ideon pri konstruado de daŭripova ĝardena urbo en la estonteco. Ĝi ankaŭ spegulas esploradon kaj antaŭvidajn aranĝojn de la urbo pri ekologia disvolvo.\n\nLa ĝardeno povas plibonigi la medion kaj liveras habitaton por bestoj. Krome, kun flua akvo kaj freŝa aero, ĝi estas bona loko por promenado.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/24/content_77771376.htm", "title": "Sun-insulo en Harbino", "published": "2021-09-24 00:00:00", "content_text": "La pitoreskejo Sun-insulo situas norde de la ĉefa akvofluo de la rivero Songhua, la urbo Harbino de la provinco Heilongjiang de Ĉinio. Ĝi, havanta vastan areon da verdo kaj floroj, estas ideala loko por rigardi la riveron Songhua. La insulo havas 20 pitoreskajn areojn. Por promeni oni povas lui boaton, biciklon aŭ kvarciklon, aŭ veturi per elektra veturilo. Dum vintro, la insulo estas bonega loko por praktikado de vintraj sportoj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/24/content_77771899.htm", "title": "Kiel funkcias farunfabriko en Xinjiang?", "published": "2021-09-24 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/24/content_77772670.htm", "title": "Granda tajdo en aǔtuna ekvinokso", "published": "2021-09-24 00:00:00", "content_text": "La 23-a de septembro estis la aǔtuna ekvinokso, unu el la 24 sunperiodoj, kaj la 17-a tago de la oka monato laǔ la ĉina tradicia lunkalendaro, kaj aperis la plej granda tajdo sur Qiantang-rivero, Zhejiang-provinco, orienta Ĉinio. La granda tajdo sur la rivero estas konata mirinda vidindaĵo de la loko. Kaj ĉirkaǔ la 18-a tago de la oka monato estas la plej bona tempo por spekti tiun mirindaĵon.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/24/content_77772698.htm", "title": "La Akordiona Muzeo en la urbo Tacheng, Xinjiang", "published": "2021-09-24 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/27/content_77777408.htm", "title": "Songhua-rivero en Harbino", "published": "2021-09-27 00:00:00", "content_text": "La urbo Harbino disvolviĝis ĉe Songhua-rivero. Pro tio ambaŭ estas historie kunligitaj. Kunvivado inter la urbo kaj la rivero ne ĉiam estis paca: En 1932 kaj 1957 okazis grandaj inundoj, kiuj markis la historion de la urbo, sed post konstruado de digo, harbinanoj sukcesis protekti la urbon kontraŭ novaj inundoj. Nun lokanoj kaj turistoj tre ŝatas promeni en la parkoj ĉe la rivero, boati aŭ fiŝkapti.\n\nFiŝkaptistoj sur boato dum sunsubiro\n\nViro amuziĝas per akvoskotero.\n\nŜipo patrolas la riveron.\n\nViro fiŝkaptas apud plezurboatoj.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-09/28/content_77778544.htm", "title": "​Pejzaĝo de la lago Sayram en Xinjiang", "published": "2021-09-28 00:00:00", "content_text": "Promenu boate kun mi, kaj vidu belegan pejzaĝon de la lago Sayram en Xinjiang!\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/28/content_77779312.htm", "title": "ILEI: Premio Maŭro La Torre", "published": "2021-09-28 00:00:00", "content_text": "Ahmad Reza Mamduhi (prezidanto de ILEI)\n\nInternacia Ligo de Esperantistaj Instruistoj (ILEI) kunlabore kun la familio La Torre anoncas konkurson pri esplorlaboro en unu el la kampoj, en kiuj laboris la karmemora prezidanto de ILEI, profesoro Mauro La Torre (1946-2010). En 2011 la komitato de ILEI elektis profesoron Mauro La Torre kiel honoran membron de ILEI.\n\nLa esplor-kampoj estas:\n\n1. Aplikoj de lingvoteknologio al Esperanto kun rezultaj vortaroj aŭ pli ĝeneralaj lingvosciencaj pritraktoj\n\n2. Interkultura edukado per Esperanto\n\n3. Instruado de Esperanto kaj iloj por instrui Esperanton\n\n4. Perfektigaj kursoj por instruantoj de Esperanto\n\n5. Retaj kursoj pri Esperanto\n\n6. Evoluo de la vorttrezoro de Esperanto tratempe kaj nuntempe\n\nLa kandidatoj anoncu sian intencon partopreni kaj sian esplortemon ĝis la 1a de januaro 2022. ILEI-estraro kaj la familio La Torre tiam starigos juĝ-komisionon en rilato kun la temo de la esplor-laboro. La esplor-laboro devas esti dokumentita kaj priskribita en raporto de almenaŭ 20 A4-paĝoj, maksimume 30 paĝoj.\n\nĈiuj kandidatoj transdonu siajn laboraĵojn rete al ilei.prezidanto@gmail.com ĝis la 30-a de aprilo 2022 por la okazigo de la konkurso, kaj la prezidanto transdonos ilin al la familio La Torre, al ILEI kaj al la ĵurio.\n\nLa anonco pri la gajninto okazos antaŭ la 30-a de junio 2022. La gajninto devos sendi naŭ paperajn ekzemplerojn de sia laboraĵo, unu estas al familio La Torre kaj po unu al diversaj gravaj E-bibliotekoj en la mondo laŭ la programo de ILEI \"Ni Savu Niajn Semojn\".\n\nLa premio konsistas el sumo de 500 eŭroj. ILEI retenas al si la rajton eventuale aperigi la gajnintan raporton. La konkurso La Torre okazis jam du fojojn, en 2015 kaj en 2018. La trian fojon, la premio kaj la diplomo estos transdonitaj en la jaro 2022 okaze de la 55-a ILEI-Kongreso en Kebekurbo kaj pli vaste prezentata en la 107-a Universala Kongreso de UEA en Montrealo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-09/29/content_77782335.htm", "title": "Savu la planedon kun Kungfua Kunikleto", "published": "2021-09-29 00:00:00", "content_text": "La filmeto estis farita helpe de la Itala Esperanto-Federacio kaj la tekston legas Paolo Scotti. Ĝi rakontas, kial la Kunikleto volas uzi Esperanton kaj kiel la Kunikleto kaj Esperanto luktas kune por protekti lingvan diversecon kaj la medion.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/29/content_77782347.htm", "title": "Kungfua Kunikleto: Prezento en Esperanto", "published": "2021-09-29 00:00:00", "content_text": "Kungfua Kunikleto estas projekto de animacia filmo por infanoj kun la celo eduki ilin pri protektado de la planedo kaj harmonia kunvivado. La aŭtoro de la filmo estas Miguel Herberg.\n\nLa filmeto parolas pri la celoj de la projekto kaj pri la produkta plano (kiu, krom la animacia serio, inkluzivas du-lingvajn librojn, apojn ktp) por la Kunikleto. Ĝi ankaŭ entenas la unuan peceton de la animacio en la angla.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-09/29/content_77782423.htm", "title": "Sciura Insulo en Harbino", "published": "2021-09-29 00:00:00", "content_text": "La Sciura Insulo troviĝas en la pitoreskejo Suna Insulo, Harbino, Heilongjiang-provinco de Ĉinio. Tie vizitantoj povas vidi kaj foti ne nur sciurojn, sed ankaŭ anasojn kaj kuniklojn. Plie, vizitantoj ankaŭ povas aĉeti manĝaĵon por la bestoj, kiuj kutime alproksimiĝas kaj kelkaj eĉ prenas la manĝaĵon el la mano de vizitanto\n\nVizitantoj ŝatas la statuon ĉe la enirejo de la Sciura Insulo.\n\nAnasoj en la sciura insulo\n\nVizitanto manĝigas kuniklojn en la Sciura Insulo.\n\nKunikleto sur herbejo en la Sciura Insulo\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-09/29/content_77782492.htm", "title": "Konsilisto de fiĝia ambasadorejo en Ĉinio: Konfuceaj pensoj liveras pensfadenon por solvi tutglobajn problemojn", "published": "2021-09-29 00:00:00", "content_text": "En la ĵus malfermita 7-a Nishan-a Forumo pri Mondaj Civilizacioj, Ratish Singh, konsilisto de la fiĝia ambasadorejo en Ĉinio akceptis intervjuon de\n\nEl Popola Ĉinio\n\n. Li prezentis sian opinion pri la konfucea kulturo:\n\nEstas multaj priŝatindaĵoj en la konfucea kulturo, mi supozas, ke liaj pensoj en la libro\n\nAnalektoj de Konfuceo\n\n, estas bazitaj sur grandaj valoroj, disciplino kaj ankaŭ paco kaj harmonio. Mi pensas, ke nuntempe, kiam ni dialogas kun malsamaj popoloj pri defioj kaj problemoj, ni troe fokusiĝas al tiuj defioj kaj problemoj anstataŭ pensi pri la solvoj por ili. Kaj konfuceaj pensoj fakte nin lernigas pri malsamaj aliroj al solvoj de la problemoj. Miaopinie, se vi rigardas la pensojn de Konfuceo, vi povas vidi, ke ili estas bazitaj sur fido, lojaleco, sincero, bonvolemo, tiuj, kiuj estas la valoroj kaj ni devas alpreni kiel starpunkto por malferma intertraktado kun aliaj landoj kaj eĉ ene de niaj landoj. Mi pensas, ke tiuj valoroj estigas bazon por ĉiuj dialogoj, ĉar en intertraktado de problemoj devas esti multe da respektoj al alilandaj kulturoj, pro tio konfuceaj pensoj estas unu el la bazaj vojoj por trakti ne nur lokajn problemojn, sed ankaŭ tutmondajn problemojn.\n\nEsperantigita de Rafael Henrique Zerbetto\n\nIntervjuita de Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/02/content_77785216.htm", "title": "Kion faras paŝtistoj en libera tempo en Xinjiang?", "published": "2021-10-02 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-10/03/content_77784892.htm", "title": "Promeno per boato sur Songhua-rivero", "published": "2021-10-03 00:00:00", "content_text": "Harbino, ĉefurbo de Heilongjiang-provinco, nordorienta Ĉinio, havas multajn allogaĵojn dum la tuta jaro. Rekomendinda promeno por turistoj estas boatumado sur Songhua-rivero, ĉar per tiu promeno oni povas vidi plurajn vidindaĵojn de la urbo kaj samtempe lerni pri ĝia historio kaj evoluo, ekzemple per rigardo de la antikvaj kaj nunaj konstruaĵoj ĉe la rivero aŭ komparo inter la antikva kaj la nova fervoj-pontoj. Se vi elektos boatumi vespere, vi ankaŭ povos ĝui la sunsubiron.\n\nVizitantoj admiras la pejzaĝon dum boatumado vespere.\n\nPlezurboatoj atendas turistojn.\n\nEl la rivero eblas admiri belecon de la novaj konstruaĵoj de Harbino.\n\nHarbino rigardata de boato sur Songhua-rivero\n\nDum boatpromenado oni povas admiri la antikvan fervoj-ponton Binzhou el alia angulo.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/04/content_77784940.htm", "title": "Telferado trans riveron", "published": "2021-10-04 00:00:00", "content_text": "En urboj, homoj kutime uzas ponton aŭ tunelon por transiri riveron. Transiro per boato estas alia ebleco disponebla en multaj urboj tra la mondo. Sed en la urbo Harbino de Heilongjiang-provinco de Ĉinio, homoj, kiuj volas transiri la riveron Songhua, havas alian elekton: Telfero. Dum la telfera promenado oni havas belan rigardon de la urbo kaj la rivero, kaj la promeno finiĝas ĉe la pitoreskejo Suna Insulo, kiu estas ja vizitinda.\n\nTelfero komencas sian transiron de la rivero.\n\nHomo rajdas akvoskoteron sub la telfero.\n\nPlezurboato kun turistoj sub la telfero post sunsubiro\n\nTelferstacio vespere\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/05/content_77785277.htm", "title": "Koruso de elementlernejo Dongfang gajnis premion", "published": "2021-10-05 00:00:00", "content_text": "La 12-an de septembro okazis rete la Koncerto de la Premiitoj por la 9-a Eŭropa Festivalo de Esperantaj Kantoj. La koruso de la elementlernejo Dongfang de la urbo Changzhou, Jiangsu-provinco de Ĉinio, gajnis la 1-an premion en la kategorio \"koruso (0-18 jaraĝa)\". La festivalon organizis la Eŭropa Centro de Interkultura Edukado. Jen la filmeto de ilia kanto!\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-10/09/content_77797563.htm", "title": "Ĉinio publikigis blankan libron pri konservado de biodiverseco", "published": "2021-10-09 00:00:00", "content_text": "La 8an de oktobro la Informa Oficejo de la Ŝtata Konsilantaro de Ĉinio publikigis blankan libron por konigi la agojn de la lando pri konservado de biodiverseco kaj dividi siajn atingojn en tiu kampo.\n\nLa blanka libro titolita\n\nKonservado de Biodiverseco en Ĉinio\n\nklarigas, ke Ĉinio konservas biodiversecon per kreemaj kaj ĝisdataj rimedoj, formante novan reĝimon de biodiverseca konservado.\n\n(el ĈRI)\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/09/content_77798477.htm", "title": "Speciala sendito pri oceano de UN: Ĉina klopodo pri oceana protektado estas kuraĝiga", "published": "2021-10-09 00:00:00", "content_text": "La 28-an de aprilo 2020, oni plantis koralojn sur marfundo ĉe la insulo Wuzhizhou, Sanya, Hainan, suda Ĉinio.\n\nPeter Thomson, speciala sendito pri oceano de la ĝenerala sekretario de la Unuiĝintaj Nacioj, diris lastatempe en la intervjuo kun la raportisto de la novaĵagentejo Xinhua, ke Ĉinio faris kuraĝigan klopodon pri oceana protektado, kaj li kredas, ke Ĉinio multe antaŭenpuŝos la intertraktadon de la Monda Kadro pri Biodiverseco post 2020.\n\nThomson diris, ke ekde la 1990-aj jaroj, la ĉina urbo Xiamen jam ekprotektis kaj replantis mangrovojn, science administrante la marbordan zonon.\n\nLi klarigis, ke multo de la oceana poluado estas kaŭzita de homaj agadoj sur la tero. Ĉinio prenis efikajn manierojn por trakti la poluadon.\n\nPri la 15-a kunveno de la Konferenco de la Partioj al la Konvencio pri Biodiverseco, kio estos baldaŭ okazigita en Kunming de Ĉinio, li diris, ke la ellaborota ampleksa kadro estas tre grava por protektado de la Tero. \"Laŭ miaj spertoj ĉe UN, Ĉinio estas firma subtenanto de plurflankismo kaj plenumanto de internaciaj konvencioj. Do mi kredas, ke Ĉinio multe antaŭenpuŝos la intertraktadon de la Monda Kadro pri Biodiverseco post 2020.\"\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/09/content_77798667.htm", "title": "Ĉina Esperanta Ligo okazigis forumon ”100-jaroj de Esperanto en Ĉinio” kadre de la 2-a VK", "published": "2021-10-09 00:00:00", "content_text": "Ĉina Esperanta Ligo okazigis forumon ”100-jaroj de Esperanto en Ĉinio” en la 20-a julie kadre de la 2-a VK.\n\nĈina esperantisto Ĉielismo: la du fratoj de L.L.Zamenhof iam vizitis Ĉinion! Kaj la historio de ĉina E-movado superis 100 jarojn.\n\nFranca esperantistino Fransoazo Oazo kaj ŝia violono! Belega muziko!\n\nBrazila esperantisto Rafael Zerbetto klarigas pri la vivo de Verda Majo, japana komunisto kaj esperantistino, kiu helpis la stariĝon de nova Ĉinio.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-10/11/content_77800590.htm", "title": "Homoj promenis dum ferio en Ĉinio", "published": "2021-10-11 00:00:00", "content_text": "De la 1-a ĝis la 7-a de oktobro ĉinoj feriis pro la Nacia Tago. Multaj homoj vojaĝis aŭ promenis en siaj propraj loĝurboj, kaj ĉefaj turismejoj de ĉinaj urboj ricevis multajn vizitantojn.\n\nHomoj en Yuyuan-ĝardeno en Ŝanhajo, orienta Ĉinio, la duan de oktobro\n\nStrato por piedirantoj en la urbo Wuhan de Hubei-provinco, centra Ĉinio, la trian de oktobro\n\nHomoj sur Nanluoguxiang-strateto por piedirantoj en Pekino, la 6-an de oktobro\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/11/content_77801530.htm", "title": "Ĉina Esperanto-Ligo donacis librojn al muzeo sub Ŝanhaja Universitato de Internaciaj Studoj", "published": "2021-10-11 00:00:00", "content_text": "Por subteni disvolviĝon de la Muzeo pri Mondaj Lingvoj sub la Ŝanhaja Universitato de Internaciaj Studoj kaj aktive antaŭenigi Esperanton, la Ĉina Esperanto-Ligo donacis al la muzeo kvin librojn,\n\n200 Antikvaj Ĉinaj Poemoj\n\n(ĉine kaj Esperante),\n\nĈina Antologio\n\n(1979-2009) (Esperante),\n\nNoktomezo\n\n(Esperante),\n\nRano\n\n(Esperante), kaj\n\nSieĝata Fortikaĵo\n\n(Esperante). La Ĉina Esperanto-Ligo ricevis atestilon pri libro-donaco de la Ŝanhaja Universitato de Internaciaj Studoj.\n\nEsperantaj libroj eksponataj en la muzeo\n\nAtestilo pri libro-donaco\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-10/12/content_77802833.htm", "title": "Kreskas nombro de yunnan-aj orharaj simioj", "published": "2021-10-12 00:00:00", "content_text": "Yunnan-a orhara simio estas unuaklase nacinivele protektita besto de Ĉinio. La specio estas ankaŭ en la Ruĝa Listo de la Internacia Unio por Protekto de Naturo kaj Naturaj Rimedoj (IUCN). En la 1980-aj jaroj, ĉasado kaj arbodehakado damaĝis la vivmedion de la simioj, prezentante minacojn al ilia supervivo. En 1983, la provinco Yunnan kreis la nacian natur-rezervejon Baima-neĝmonto por protekti la endanĝerigitajn simiojn. Por ke la simioj sentu sin \"hejme\", ankaŭ loĝantoj de apudaj lokoj estis mobilizitaj por partopreni la konservadon. Danke al la klopodoj de la registaro, esploristoj kaj lokaj vilaĝanoj, la nombro de yunnan-aj orharaj simioj kreskis de malpli ol 1 500 al pli ol 3 300.\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/12/content_77802905.htm", "title": "Ĉu vi volas aĉeti legomojn de la marko Prada?", "published": "2021-10-12 00:00:00", "content_text": "Lastatempe furoris en interreto publika merkato ornamita kun la marko de luksaĵoj Prada en Xuhui-distrikto de Ŝanhajo.\n\nĈio en la butiko estas volvita per pakaĵoj kaj paperaj sakoj de Prada. Tiuj varoj estas la plej bonprezaj en la katalogo de tiu luksa marko.\n\nLa merkato kovras la areon de 2 000 kvadrataj metroj, kun entute 50 budoj vendantaj legomojn, fruktojn, marproduktojn, florojn kaj viandon.\n\nLa ekstera muro de la konstruaĵo kaj la merkataj budoj estas ornamitaj per geometriaj ŝablonoj de Prada por aŭtuno kaj vintro ĉi-jare. Kio okazas?\n\nFakte, tio estas parto de reklam-strategio de Prada, kiu dekoraciis la merkaton koincide kun la lanĉo de sia reklama kampanjo por aŭtuno kaj vintro 2021. Ilia strategio estas portempa, de la 27-a de septembro ĝis la 10-a de oktobro, uzi butikojn nerilatajn al siaj aktivaĵoj kaj malsamstilajn konstruaĵojn en la urbo kiel montrofenestrojn de sia aŭtun-vintra kolekto.\n\nRedaktis: Rafael Henrique Zerbetto\n\nFonto: GICExpat\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/12/content_77803670.htm", "title": "Okazis Erhai-forumo pri Tutmonda Konstruado de Ekologia Civilizacio", "published": "2021-10-12 00:00:00", "content_text": "La 9an de oktobro en Dali, Yunnan de sudokcidenta Ĉinio, okazis Erhai-forumo pri Tutmonda Konstruado de Ekologia Civilizacio, kun ĉeesto de pli ol 300 ĉinoj kaj eksterlandanoj. Ili diskutis kaj dialogis pri la temo \"kune konstrui eko-civilizacion por bela planedo\".\n\nKiel subtena agado por la 15a kunveno de la Konferenco de la Partioj al la Konvencio pri Biologia Diverseco, la forumo celis montri la atingojn de Ĉinio en konservado de biodiverseco kaj ĝian profundan partoprenon en tutmonda ekomedia administrado.\n\nLa forumo publikigis plurlingvajn versiojn de la libro\n\nŜlosilaj Vortoj por Kompreni Ĉinion: Pri Ekologia Civilizacio\n\n, kaj estis senvualigita ŝildo por la foruma sekretariejo.\n\nKiel mekanisma kunveno, la forumo okazos ĉiujare ekde la kuranta jaro.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/12/content_77803703.htm", "title": "Lasta larmguto de Atlantiko -- Lago Sayram", "published": "2021-10-12 00:00:00", "content_text": "La lago Sayram estas la plej granda kaj la plej alta mont-lago kun malvarma akvo en Xinjiang-a Ujgura Aŭtonoma Regiono. Kun pura akvo, ĝi aspektas kiel pura safiro inkrustita en Tianshan-montaro. Tie estas la plej malproksima loko atingebla por la varma humida aerfluo el Atlantiko, do ĝi havas la kromnomon \"la lasta larmguto de Atlantiko\".\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/12/content_77803744.htm", "title": "Inaŭgurita konferenco de UN pri biodiverseco en Kunming", "published": "2021-10-12 00:00:00", "content_text": "La 11an de oktobro en Kunming, Yunnan, sudokcidenta Ĉinio, inaŭguriĝis la 15a kunveno de la Konferenco de la Partioj al la Konvencio pri Biologia Diverseco.\n\nĈina prezidanto Xi Jinping ĉeestos ĝian pintkunvenon videe kaj faros paroladon en la 12a de oktobro.\n\nEn la kunveno en la 11a de oktobro, altrangaj oficialuloj de Ĉinio kaj gvidantoj de internaciaj organizoj diskonigis siajn opiniojn pri daŭripovo de konservado de biodiverseco.\n\nInger Andersen, plenuma direktoro de medi-programo de la Unuiĝintaj Nacioj, diris, ke pli da rimedoj devas esti movitaj al malpli disvolvitaj landoj por pliigi biodiversecon.\n\nRedaktoro: Liu Zijia]\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/13/content_77806514.htm", "title": "Xi Jinping: Ĉinio energie disvolvos renovigeblajn resursojn", "published": "2021-10-13 00:00:00", "content_text": "Posttagmeze de la 12a de oktobro ĉina prezidanto Xi Jinping videe ĉeestis la 15an kunvenon de la Konferenco de la Partioj al la Konvencio pri Biologia Diverseco kaj faris ĉefteman paroladon.\n\nXi diris: \"Por atingi la celon de karbona pinto kaj karbona neŭtraligo, Ĉinio publikigos serion da rimedoj en gravaj sektoroj kaj industrioj. Ĉinio plue reĝustigos industrian kaj resursan strukturojn kaj energie disvolvos renovigeblajn resursojn, ekzemple, per konstruado de grandaj fotovoltaaj bazoj en dezertoj, inkluzive de Gobio.\"\n\nEn la sama tago la nomlisto de naciaj parkoj estis anoncita. Ĉinio oficiale establis la unuajn naciajn parkojn. Ili estas la Nacia Parko Sanjiangyuan, la Nacia Parko Wuyi-montaro, la Nacia Parko por Grandaj Pandoj, la Nacia Parko por Nordorientaj Ĉinaj Tigroj kaj Leopardoj kaj la Nacia Parko de Hainan-a Tropika Pluvarbaro.\n\n(el ĈRI)\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/13/content_77806996.htm", "title": "Plantoj raraj kaj endanĝerigitaj en Kunming-a Botanika Ĝardeno", "published": "2021-10-13 00:00:00", "content_text": "En la Kunming-a Botanika Ĝardeno en Yunnan-provinco de Ĉinio, en 2015 oni komencis konstrui la Ĝardenon por Planto-specioj kun Ekstreme Malgrandaj Populacioj. Ĝis nun entute 44 raraj specioj da plantoj estis transplantitaj en la ĝardeno. Bone kreskas la frue transplantitaj konservataj specioj de plantoj\n\nManglietiastrum sinicum\n\n,\n\nCraigia yunnanensis\n\n,\n\nCyclobalanopsis sichourensis\n\nkaj\n\nPinus squamata\n\n. Tio signifas, ke plantoj raraj kaj endanĝerigitaj povas vivi en la ĝardeno.\n\nSpecimeno de sovaĝa\n\nChristensenia assamica\n\n(maldekstre) kaj transplantita planto de Christensenia assamica en la Kunming-a Botanika Ĝardeno (dekstre)\n\nSpecimeno de sovaĝa\n\nManglietiastrum sinicum\n\n(maldekstre) kaj la transplantita planto en la ĝardeno (dekstre)\n\nSpecimeno de sovaĝa\n\nCraigia yunnanensis\n\n(maldekstre) kaj la transplantita planto en la ĝardeno (dekstre)\n\nSpecimeno de sovaĝa\n\nFirmiana major\n\n(maldekstre) kaj la transplantita planto en la ĝardeno (dekstre)\n\nSpecimeno de sovaĝa\n\nCyclobalanopsis sichourensis\n\n(maldekstre) kaj la transplantita planto en la ĝardeno (dekstre)\n\nSpecimeno de sovaĝa\n\nPinus squamata\n\n(maldekstre) kaj la transplantita planto en la ĝardeno (dekstre)\n\nFotoj el Jin Liwang, raportisto de la novaĵagentejo Xinhua\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/14/content_77808330.htm", "title": "Hibrida Batalanto, nova unuopaĵo de BaRok-Projekto", "published": "2021-10-14 00:00:00", "content_text": "Per la bita albumeto\n\nKvin Jarcentoj\n\n, lanĉita en majo ĉi-jare, BaRok-Projekto prezentis tre koheran muzikan projekton kun la celo veki homojn de socia letargio kaj instigi ilin kontraŭstari malegalecon kaj perforton. Por tiu albumo, BaRok-projekto serĉis inspiron en la forto kaj rezistemo de indiĝenaj popoloj de Brazilo.\n\nLa nova unuopaĵo\n\nHibrida Batalanto\n\n, lanĉita fine de septembro, estas sinsekvo de tiu esplorlaboro farita por tiu albumeto, kaj per tiu ĉi nova kanzono BaRok-Projekto signalas, ke ĝi nun fokusiĝas sur kreado de muziko subtene al la historia lukto de indiĝenaj popoloj de Brazilo, kiuj suferas pro malriĉeco, senarbarigo, poluado de riveroj kaj grundoj, teritoriaj disputoj kun bienistoj kaj ministoj, inter aliaj minacoj.\n\nLa temo de\n\nHibrida Batalanto\n\nestas ŝlosila punkto por kompreni Amerikon: male al la aliaj kontinentoj, kiuj, krom esceptaj kazoj, estas regataj de siaj originaj popoloj, en Ameriko dum la lastaj kvin jarcentoj okazis genocido de la originaj popoloj, anstataŭitaj de enmigrintoj.\n\nEn tiu aparta kunteksto, la kanzono prezentas la sentojn de junulo kun hibrida sango, de blankuloj kaj indiĝenoj, kiu aliĝas al la lukto de siaj indiĝenaj prauloj. Tiu kanzono kongruas kun la spirito de nia tempo: lastatempe tra multaj landoj de Ameriko homoj damaĝis aŭ detruis statuojn de konkerantoj, sklavigantoj kaj aliaj homoj rigardataj de oficiala historio kiel heroojn, dum kreskas la postulo pri revizio de historio surbaze de la okuloj de la originaj popoloj de Ameriko, kontinento de hibridaj batalantoj en serĉado de propra identeco.\n\nAlportante tiun gravan temon al Esperanta muziko, BaRok-Projekto kunigas la verdan povon, kiu venas el Esperanto, al la verda povo, kiu venas el la arbar’.\n\nEn la retejo de Vinilkosmo vi povas legi pli pri\n\nHibrida Batalanto\n\n, senpage aŭskulti peceton de la kanzono kaj aĉeti ĝin kontraŭ unu eŭro:\n\nhttps://www.vinilkosmo-mp3.com/eo/hardkoro-punko-alternativa-metalo/barok-projekto/4-hibrida-batalanto.html\n\nAbonantoj de Vinilkosmo-ABONKLUBO povas senpage aŭskulti la tutan katalogon de Vinilkosmo per elsendfluo. Vi povas aboni ĝin ĉe\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-10/14/content_77809409.htm", "title": "Adoptita Kunming-a Deklaracio pri biodiverseco", "published": "2021-10-14 00:00:00", "content_text": "La 13an de oktobro en Kunming, Yunnan-provinco de sudokcidenta Ĉinio, fermiĝis la unua parto de la 15a kunveno de la Konferenco de la Partioj al la Konvencio pri Biologia Diverseco. La kunveno adoptis la Kunming-an Deklaracion, alvokante, ke ĉiuj flankoj agadu por konstrui komunan estontecon por vivaĵoj sur la Tero.\n\nKiel la ĉefa atingo de la kunveno, la deklaracio promesas certigi la estigon, adopton kaj plenumon de la efika Kadro de Tutmonda Biodiverseco post 2020 por inversigi la nunan perdon de biodiverseco. Ĝia celo estas certigi reakiron de biodiverseco antaŭ 2030.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/15/content_77811183.htm", "title": "Verdo feliĉigas Shaanxi-provincon", "published": "2021-10-15 00:00:00", "content_text": "de Li Xiaoyan kaj Zhang Zhongde\n\nLa provinco Shaanxi situas en la centra parto de Ĉinio. La kompleksa terformo kaj vetero igas la lokon biodiverseca. En lastaj jaroj, la provinco fortigis protektadon al la medio kaj biodiverseco, kaj akiris bonajn fruktojn.\n\nLa gubernio Huanglong de la provinco havas sian privilegion de \"verdaj resursoj\". La gubernio starigis al si la strategion \"gvidita de biodiverseca celo, disvolvita per turismo, surbaze de ekvilibro inter urbo kaj kamparo, celanta al ĉiuflanke modere prospera socio\". La strategio klare montras la direkton de verda disvolvo de la gubernio. Ekde 2012, la gubernio sume investis 440 milionojn da juanoj (= 68 milionoj da usonaj dolaroj) en verdigo. Krome, la loĝkondiĉoj por kamparanoj estis multe plibonigitaj.\n\nLa gubernio Liuba troviĝas apud la montaro Qinling, kaj ĝia arbarkovreco atingis 91.23%. La gubernio plenforte disvolvas la specialan agrikulturon: Kultivi manĝeblajn fungojn kaj bredi kokojn, porkojn kaj lokajn abelojn sub arboj en arbaro, profitante de la arbara medio. Ĝi ankaǔ sukcesis nuligi malriĉecon per pliigo de moderna agrikulturo laǔ la modelo de mendeblaj agrikulturaj produktoj kune ellaboritaj de la registaro, pinta firmao, kooperativo kaj kamparanoj. Samtempe la turismo en la gubernio prosperis kaj alkondukis pli da prospero al lokaj industrioj, kio riĉigas la tutan loĝantaron de la gubernio. En oktobro 2019 la kreiva praktiko de la loka kooperativo enlistiĝis kiel unu el la \"110 mondaj ekzemploj pri nuligo de malriĉeco\".\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/15/content_77811247.htm", "title": "Buntaj semoj en la unua muzeo pri semoj de Ĉinio", "published": "2021-10-15 00:00:00", "content_text": "La unua muzeo pri semoj de Ĉinio estis inaŭgurita ĉe la Biodiverseca Demonstracia Ĝardeno por la Konferenco de UN pri Biodiverseco en Kunming, Yunnan-provinco de sudokcidenta Ĉinio. Miloj de semoj estas eksponataj, celante montri la diversecon de semoj, ilian valoron por plantoj, naturo kaj homaro, kaj la signifon de semoj por ĉiuj homoj sur la Tero. La ekspoziciejo ankaŭ disvolvas prisciencan edukadon kaj interagajn programojn.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/15/content_77811377.htm", "title": "Ĉinio starigos fonduson pri biodiverseco", "published": "2021-10-15 00:00:00", "content_text": "La 12-an de oktobro en la 15-a kunveno de la Konferenco de la Partioj al la Konvencio pri Biologia Diverseco, Ĉinio anoncis liveron de komenca kapitalo je 1.5 miliardoj da juanoj (ĉirkaŭ 233 milionoj da usonaj dolaroj) por starigi Kunming-an Fonduson pri Biodiverseco, subtenante disvolviĝantajn landojn en konservado de biodiverseco. La lando alvokas kaj bovenigas kontribuojn el aliaj landoj.\n\nMangoĝardeno de Guozi-monto en Lijiang-urbo de Yunnan-provinco, sudokcidenta Ĉinio\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/15/content_77812361.htm", "title": "Hubei: Ĉu boatoj povas flosi en la aero?", "published": "2021-10-15 00:00:00", "content_text": "Fine de aǔtuno, akvo daǔre estas klara en la rivero, kiu transiras la valon de Pingshan-monto en Hubei-provinco. Kiam sunlumo falas en la valon, la boatoj veturantaj sur la rivero ŝajnas flosantaj en la aero.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/15/content_77812369.htm", "title": "Guizhou -- muzeo de pontegoj", "published": "2021-10-15 00:00:00", "content_text": "Kiel la nura senebenaĵa provinco de Ĉinio, Guizhou havas la plej grandan nombron de pontegoj, la plej diverstipan aron da ili, la plej kompleksan teknologion pri pontokonstruado kaj la pontojn kun la plej malfacila konstruprocezo. Tio kreis dekojn da mondaj rekordoj. La tipoj de pontegoj inkludas preskaǔ ĉiujn en la mondo, do la provinco estas vere muzeo de pontegoj.\n\nPingtang-pontego\n\nDaxiaojing-pontego\n\nWujiang-pontego sur Feilong-lago\n\nBeipanjiang-pontego\n\nYachihe-pontego\n\nXiangjiang-pontego\n\nWujiang-pontego\n\nYinpohe-pontego kaj antikva Mengjia-ponto, konstruita antaǔ pli ol cent jaroj\n\nXixihe-pontego\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/18/content_77816715.htm", "title": "Intervjuita oficiala fotisto de 107-a UK", "published": "2021-10-18 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-10/19/content_77819153.htm", "title": "Dekmil migrantaj birdoj atingis Internan Mongolion de Ĉinio", "published": "2021-10-19 00:00:00", "content_text": "Pli kaj pli malvarmiĝas, kaj multaj birdoj flugas suden. En la Horqin-a Ŝtatnivela Naturrezervejo de la Interna Mongolio, norda Ĉinio, estas vidataj preskaǔ dekmil migrantaj birdoj, inkluzive de raraj birdoj kiel blanka gruo kaj orienta cikonio.\n\nLa administrejo de la rezervejo komencis observadon de la birdoj meze de septembro. Ĝis nun estis monitoritaj preskaǔ dekmil birdoj en 30 specioj.\n\nGruo estas rigardata kiel indico de marĉeja medio. La nombro de diversaj gruoj grandiĝas jaro post jaro en la rezervejo. Tio atestas pliboniĝon de la loka medio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/19/content_77819512.htm", "title": "161-a datreveno de detruado de Yuanmingyuan", "published": "2021-10-19 00:00:00", "content_text": "La parko Yuanmingyuan, ankaŭ konata kiel la Malnova Somera Palaco, en Pekino malfermiĝis al la publiko senpage okaze de la 161-a datreveno de sia amasa rabado kaj detruado fare de britaj kaj francaj trupoj. Ĝi estis detruita en la fino de la dinastio Qing (1616-1911), kiam soldatoj bruligis la lignajn konstruaĵojn kaj faligis tiujn faritajn de ŝtono.\n\nRedaktis: Rafael Henrique Zerbetto\n\nFonto: Global Times\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/20/content_77821274.htm", "title": "Legado de Esperanta poezio okazis en Shenyang", "published": "2021-10-20 00:00:00", "content_text": "La 17-an de oktobro por festi la 134-an datrevenon de Esperanto, la Liaoning-a Esperanto-Kultura Klubo okazigis la duan Liaoning-an Esperantan Poezi-laŭtlegadon.\n\nDum la legado, esperantistoj de Shenyang, Fushun kaj Fuxin laŭtlegis klasikajn Esperantajn poeziojn. La evento ankaŭ altiris intereson kaj partoprenon de esperantistoj de Rusio, Ukrainio, Sud-Koreio, Japanio kaj Pollando.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-10/20/content_77821771.htm", "title": "Hanfeng-lago, urba marĉeja parko", "published": "2021-10-20 00:00:00", "content_text": "Hanfeng-lago en Chongqing estas formita pro akva retrofluado de Jangzio post stariĝo de la akvobaraĵo ĉe la Tri Gorĝoj. En la lastaj jaroj, la urbo daǔre plibonigas la medion de la lago. Post planado kaj esplorado, la lago havas harmonion inter ĝi, la urbo, la ĉirkaǔa monto kaj la urbanoj ĉe la rivero. La lago jam fariĝis nacia marĉeja parko en la urbo.\n\nRedaktoro: Xie Ruifeng", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/22/content_77826214.htm", "title": "Kion la 14a Nacia Sportkonkurso alportis al Shaanxi?", "published": "2021-10-22 00:00:00", "content_text": "de Pan Rui\n\nLa 14a Nacia Sportkonkurso glate okazis en la provinco Shaanxi. La konkurso estas la sporta evento plej grandioza kaj altnivela okazigita de Ĉinio antaǔ la Pekinaj Vintraj Olimpikoj.\n\nLa gastiga urbo Xi'an plenumis striktajn kontraǔepidemiajn rimedojn por rilataj homoj. Samtempe, la urbo pliigis la trafikan garantion por liveri rapidan kaj ĝustatempan veturadon. Ĉio aldonis spertojn por grandaj homplenaj programoj sub la epidemia situacio. Pri informadika garantio al la konkurso, oni kreis modelon, kio alprenas teknikajn avantaĝojn de 5G-a interreto, artefarita intelekto kaj granda datumaro. Ankaǔ tio starigis fundamenton pri saĝa vivmaniero por lokanoj.\n\nEn Shaanxi sume 51 sportejoj funkciis por la 14a Nacia Sportkonkurso. Inter ili la ĉefa konkursejo -- Xi'an-a Olimpika Sport-centro estas la plej granda en nordokcidenta Ĉinio. Ĝi havas stadionon kun 60 mil sidlokoj, sporthalon kun 18 mil sidlokoj kaj naĝejon kun 4 mil sidlokoj. Post fino de la konkurso, la sport-centro malfermiĝos al la publiko por internaciaj konkursoj, prezentadoj kaj tiel plu.\n\nLa novaj stadionoj, novigitaj urbaj aspektoj kaj sportema etoso aldonas novan viglecon al la antikvaj urboj Xi'an, Xianyang, Hanzhong, Hancheng kaj aliaj. La 14a Nacia Sportkonkurso alportis al Shaanxi disvolvadon por la estonteco.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/22/content_77826534.htm", "title": "Publikigita la tria numero 2021 de UNESKO-Kuriero", "published": "2021-10-22 00:00:00", "content_text": "La tria numero 2021 de\n\nUNESKO-Kuriero\n\n, eldonita de\n\nEl Popola Ĉinio\n\nkaj subtenita de la Universala Esperanto-Asocio, estis publikigita en\n\nUNESDOC\n\nantaǔ kelkaj tagoj. Hodiaŭ ankaŭ ĝia papera versio estas preta. En ĝia traduko partoprenis 14 esperantistoj el 8 landoj.\n\nLa temo de tiu ĉi numero estas \"Restarigo de viv-diverseco, revivigi vivon\", Jen ĝia enhavo:\n\nKiel aboni?\n\nĈiu numero kostas 6.8 eŭrojn. Por abonantoj ekster Ĉinio, afranko kostas 8 eŭrojn po numero.\n\n1. Membro de UEA,\n\nbonvolu pagi per UEA-konto (celi-p)\n\n2. Aliaj,\n\nbonvolu pagi 66 svisajn frankojn jare (afranko inkluzivita) aŭ 132 svisajn frankojn por du jaroj al la jena bankokonto:\n\nPostFinance, Nomo: LIU JUN\n\nIBAN: CH98 0900 0000 3048 76172\n\nPost via ĝiro, bonvolu informi nin ĉe lamondo@163.com\n\nKiel elŝuti?\n\nLa bitversio de tiu numero estas legebla kaj elŝutebla per jena ligilo:\n\nhttp://espero.chinareports.org.cn/node_7184254.htm\n\nSe vi havas interesajn opiniojn pri la artikoloj kaj volas interŝanĝi ilin kun aliaj legantoj, bonvole sendu vian artikolon al lamondo@163.com.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-10/22/content_77826575.htm", "title": "Grupoj de ĉinaj grandaj krestoŝternoj aperis en Qingdao", "published": "2021-10-22 00:00:00", "content_text": "Grupoj de ĉinaj grandaj krestoŝternoj kaj ruĝkapaj mevoj en Qingdao (Fotis de Wang Haibin, raportisto de Ĉina Novaĵservo.)\n\nĈinaj grandaj krestoŝternoj kaj ruĝkapaj mevoj en Qingdao (Fotis de Wang Haibin, raportisto de Ĉina Novaĵservo.)\n\nLa 21-an de oktobro, 37 raraj birdoj -- ĉinaj grandaj krestoŝternoj (latinlingve:\n\nThalasseus bernsteini\n\n) aperis en la Oceana Parko de la urbo Qingdao, la provinco Shandong. La ĉina granda krestoŝterno, ankaŭ konata kiel nigrabeka kresta ŝterno, estas unu el la draste endanĝeritaj birdoj. Nuntempe estas nur pli ol 100 ĉinaj grandaj krestoŝternoj en la mondo. Pro la rareco, la birdo estas nomata kiel \"mita birdo\" de ornitologoj.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/25/content_77830429.htm", "title": "Homoj en Yunnan ekzercis sin en fajroestingo por protekti biodiversecon", "published": "2021-10-25 00:00:00", "content_text": "Lastatempe, multaj fakoj en Jingdong-gubernio de Yunnan-provinco faris komunan ekzercadon en fajroestingo sur montoj por bone protekti lokajn bestojn.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-10/26/content_77832428.htm", "title": "Baba-ravino en aŭtuno", "published": "2021-10-26 00:00:00", "content_text": "Malfrue de aŭtuno, pitoreskas la turismejo Baba-ravino en Baiyu-gubernio de Ganzi-subprovinco de Sichuan-provinco, sudokcidenta Ĉinio.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-10/28/content_77838799.htm", "title": "Ĉinio publikigis blankan libron kontraǔ klimatŝanĝiĝo", "published": "2021-10-28 00:00:00", "content_text": "La 27-an de oktobro la Informa Oficejo de la Ŝtata Konsilantaro de Ĉinio publikigis blankan libron\n\nReage al Klimatŝanĝiĝo: Ĉinaj Politikoj kaj Atingoj\n\n.\n\nLa libro diras, ke la klimatŝanĝiĝo estas la defio por la tuta homaro. Ĉinio ege zorgas pri tio. Kiel la plej granda disvolviĝanta lando, Ĉinio, solvante malfacilojn ekonomiajn kaj sociajn, faris multajn strategiojn, rimedojn kaj agojn reage al klimatŝanĝiĝo, partoprenis en klimata administrado de la mondo, kaj jam akiris pozitivajn rezultojn.\n\nLa libro prezentas, ke Ĉinio aktive reagas kaj persisteme paŝas sur la disvolva vojo verda kaj malalt-karbon-ellasa, la lando samtempe solvas la problemojn de mildigo de poluado kaj karbon-ellasa malmultigo kaj serĉas novan modelon por disvolviĝi kun malmulta karbon-ellasado. Kiam la ekonomio kaj socio sane disvolviĝas, ĝia karbona ellasado evidente malmultiĝas. Rapide progresas nefosiliaj fueloj kaj karbona konsumado sin turnas al pureco kaj malmulta ellaso. Verda vivo fariĝis nova vivstilo.\n\nLa libro diras, ke trakti la klimatŝanĝiĝon estas la afero de la tuta homaro. Fronte al la senprecedencaj malfaciloj pri regado al la klimatŝanĝiĝo, la internacia komunumo devas ankaǔ senprecedence alpreni siajn respondecojn kaj kunlabori por trovi manieron harmoniigi la homaron kaj la naturon.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-11/01/content_77844460.htm", "title": "La mapo de Pekino kreita de Frank Dorn en 1936", "published": "2021-11-01 00:00:00", "content_text": "Frank Dorn restis en Pekino de 1934 ĝis 1939. Dum tiuj jaroj li kreis unu el la plej interesaj mapoj de la urbo. Krom mapverkado, li ankaŭ faris esplorojn en la arkivoj de la Malpermesita Urbo, laboris sub la fifama usona komandanto Stillwell kaj foje spionis la japanajn invadantojn. Per rimarkinda karikatura stilo, Frank Dorn majstre kaptis la tiaman etoson de Pekino. Jen kelkaj detaloj de lia mapo:\n\nLa Granda Kanalo\n\nPost kiam Pekino fariĝis la ĉefurbo de Ĉinio, oni kreis 1 800-kilometr-longan kanalon etendiĝantan ĝis Hangzhou. Sen ĝi, Pekino ne estus kapabla vivteni milionon da loĝantoj. Poemoj el Ming-dinastio (1368-1644) rakontas, kiel birdoj tiam ŝvebis super grenboatoj velantaj sur la kanalo, sekvante ilin dum miloj da kilometroj survoje al la ĉefurbo.\n\nLa Malpermesita Urbo\n\nEn 1403, imperiestro de Ming-dinastio decidis movi la ĉefurbon de Nankino al Pekino. La konstruado de la nova palaco daŭris 17 jarojn. Imperiestroj loĝis tie ĝis 1924, kiam la lasta imperiestro estis devigita foriri el la palaco.\n\nLa Ĉiela Altaro\n\nLa Ĉiela Altaro estis la plej granda kaj grava el la imperiaj altaroj. La imperiestroj venis ĉi tien en difinitaj okazoj por preĝi por bona rikolto. En 1918 la Ĉiela Altaro estis oficiale malfermita al la publiko, kaj nuntempe ĝi estas granda parko vizitata de multaj homoj.\n\nLa Flava Templo\n\nLa Flava Templo estis konstruita en 1652 por gasti eminentajn lamaojn. Kiam la kvina Dalai-lamao alvenis en la ĉefurbon dum Qing-dinastio(1616-1911), bildo de li kun la imperiestro estis pentrita. Post lia vizito, la Flava Templo daŭre funkciis kiel gastejo de altrangaj lamaoj vizitantaj Pekinon.\n\nKameloj\n\nDum jarmiloj kameloj portis karbon el la minejoj de Mentougou en la urbon Pekino. Sur la malebenaj polvaj vojoj kondukantaj al la ĉefurbo, kamelo estis senkompare la preferata transportbesto. Kamelistoj kutimis gvidi longajn vicojn de kameloj tra la stratoj de Pekino. Tamen, en la 1920-aj jaroj, pavimitaj vojoj aperis kaj kameloj fariĝis malutilaj al la trafiko, kiam bicikloj kaj aŭtoj komencis populariĝi sur la stratoj de Pekino. Malgraŭ tio, laŭ Ann Paludan, kameloj daŭre estis uzataj por transportado ĝis la 1970-aj jaroj en la periferio de Pekino.\n\nRedaktis: Rafael Henrique Zerbetto\n\nFonto: Beijing Postcards\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/01/content_77844545.htm", "title": "Aŭtunaj pejzaĝoj en Ĉinio", "published": "2021-11-01 00:00:00", "content_text": "Aŭtuno alvenis kaj en multaj ĉinaj urboj kreiĝis belaj pejzaĝoj plenaj de flavaj kaj ruĝaj folioj. Jen kiel nuntempe aspektas kelkaj urboj en Ĉinio.\n\nFlavaj gingaj folioj pompas antaŭ la Kvinpagoda Templo de Pekino.\n\nFolioj ruĝiĝas en la urbo Qingdao de Shandong-provinco.\n\nFolioj diverskoloraj plibeligas parkon en la urbo Nankino de Jiangsu-provinco.\n\nOkcidenta lago de la urbo Yangzhou de Jiangsu-provinco\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/02/content_77846460.htm", "title": "Subakva biblioteko en Chengdu", "published": "2021-11-02 00:00:00", "content_text": "Lastatempe ĉe Xingrong-lago de la novregiono Tianfu, Sichuan-provinco, malfermiĝis subakva biblioteko. De malproksime, ĝi aspektas kiel malfermita libro kuŝanta apud la lagobordo. Inter la biblioteko kaj la lago estas vitra muro etendiĝanta subakve. Tra la muro videblas abundaj herboj kaj naĝantaj fiŝoj. Tie oni povas sperti la ĝojon legi subakve.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/02/content_77846687.htm", "title": "Tradukaĵo de ŝanhaja esperantistino prezentita en poezia deklamado", "published": "2021-11-02 00:00:00", "content_text": "Huang Xiaomei (la kvara de maldekstre en malantaŭa vico)\n\nHuang Xiaomei estas membro de la Ŝanhaja Esperanto-Asocio kaj la Ŝanhaja Tradukista Asocio. Ŝi delonge okupiĝas pri tradukado. Ŝi eklernis Esperanton en 2018, krome ŝi povas lerte uzi la rusan kaj la germanan. Ŝi publikigis multajn tradukaĵojn de la angla kaj la germana.\n\nLa 29-an de oktobro en la 30-a Aŭtuna Poezia Deklamado aranĝita de la Ŝanhaja Tradukista Asocio, la poemo\n\nTagiĝo\n\nverkita de la pola esperantista poeto Antoni Grabowski (1857-1921) kaj tradukita de Huang Xiaomei estis elektita por la\n\nKolektaro de la 30-a Aŭtuna Poezia Deklamado\n\n. Tiu ĉi ĉinigita poemo estas la sola tradukita el Esperanto en la kolektaro de 39 eksterlandaj poemoj elektitaj el cent prezentitaj poemoj. Ĉi-jare estas la kvara sinsekva jaro, kiam la tradukaĵo de Huang Xiaomei estas elektita.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/02/content_77846712.htm", "title": "Grafitioj en Chongqing", "published": "2021-11-02 00:00:00", "content_text": "Antaŭe grafitioj ofte aperis sur muroj de art-kolegioj kiel memesprimaj manieroj de homoj. Nuntempe ili jam fariĝis parto de la vivo de ordinaraj homoj en la urbego Chongqing.\n\nGrafiti-muro en Huangjueping de Chongqing estas unu el la plej popularaj turismejoj en la urbego. La muro longas je 1.25 kilometroj en la areo de 50 mil kvadrataj metroj. Grafitioj estas videblaj ĉie, inkluzive de busa stacio, ŝtuparo, trotuaro, ŝildo kaj telegrafa fosto. La grafitioj multe beligas la malnovan loĝkvartalon.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/02/content_77846739.htm", "title": "Aŭtunaj folioj allogas turistojn al Xiangshan", "published": "2021-11-02 00:00:00", "content_text": "La parko Xiangshan (Esperante Bonodora Monto) en Pekino estas tre konata pro siaj belaj aŭtunaj pejzaĝoj, kun multaj ruĝaj kaj flavaj folioj, kiuj ĉiujare allogas multajn turistojn.\n\nStelfolioj flosas sur lageto en Xiangshan.\n\nRuĝa folio eknigriĝas antaŭ fali.\n\nĈina pavilono ĉirkaŭita de buntaj folioj\n\nTelfero superpasas ruĝajn foliojn.\n\nFolioj de ginko flaviĝas en Xiangshan.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/03/content_77848806.htm", "title": "Konkursejoj de Pekinaj Vintraj Olimpikoj", "published": "2021-11-03 00:00:00", "content_text": "La 27-an de oktobro la Informa Oficejo de la Ŝtata Konsilantaro de Ĉinio okazigis gazetaran konferencon kaj anoncis, ke la konkursejoj por la Pekinaj Vintraj Olimpikoj kaj la Vintraj Paralimpikoj estas jam pretaj. La Vilaĝo de la Vintraj Olimpikoj oficiale malfermiĝos la 27-an de januaro venontjare por sportistoj el la tuta mondo. La torĉa stafetado okazos la 2-an de februaro.\n\nLa Pekinaj Vintraj Olimpikoj kaj Paralimpikoj okazos en tri lokoj, nome Pekino, Yanqing kaj Zhangjiakou. Nuntempe ĉiuj 12 konkursejoj estis finkonstruitaj kaj aprobitaj de koncernaj sport-organizoj por okazigi konkursojn. Jen la konkursejoj!\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/03/content_77848949.htm", "title": "Cignoj venas al dezerto Mau Us", "published": "2021-11-03 00:00:00", "content_text": "Lastatempe al la marĉejo ĉe akvokonservejo de Yuyang-distrikto, Yulin-urbo, Shaanxi-provinco, alvenis multaj cignoj, rustaj tadornoj kaj aliaj birdoj. Pro tio, ke en lastaj jaroj la distrikto, kiu situas ĉe la dezerto Mau Us, multe kaj efike klopodis por plibonigi la medion. La akvokonservejo fariĝis ideala vivejo por migrantaj birdoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-11/08/content_77859048.htm", "title": "Bongustaĵoj en la 4-a ĈIIE", "published": "2021-11-08 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-11/08/content_77859083.htm", "title": "Novtipaj veturiloj en la 4-a ĈIIE", "published": "2021-11-08 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-11/08/content_77859621.htm", "title": "Neĝaj scenoj en Universala Amuzparko de Pekino", "published": "2021-11-08 00:00:00", "content_text": "En la 6-a de novembro en Pekino daŭre neĝis. La 7-an de novembro multaj turistoj venis al la Universala Amuzparko de Pekino malgraŭ la vento kaj neĝo.\n\nLa 7-an de novembro, oni vizitis la Universalan Amuzparkon de Pekino. (Fotis Peng Ziyang, raportisto de la novaĵagentejo Xinhua)\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/08/content_77859667.htm", "title": "Saĝa Industrio kaj Informa Teknologio en ĈIIE", "published": "2021-11-08 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-11/08/content_77859690.htm", "title": "Esperanta kurso nedeviga de Jiangsu-a Teknologia Universitato daŭras dum la pandamio en Changzhou", "published": "2021-11-08 00:00:00", "content_text": "Vespere de la 2a de novembro, la pandamio de KOVIM-19 denove influis la urbon Changzhou. La urbo tuj eniris en urĝan staton. La loka departemento pri edukado anoncis haltigon de ĉiuj kursoj kaj lecionoj en diversaj lernejoj. Lernantoj kaj instruistoj devis kvaranteni hejme. Universitatoj tuj fermiĝis, kaj studentoj devis resti en sia internulejo por memstudi. En Jiangsu-a Teknologia Universitato nedeviga E-kurso, komencita de la 21a de oktobro, trafis la riskon de ĉesiĝo.\n\nEn ĉi semestro la nedeviga E-kurso estas ankoraŭ varme elektitaj de studentoj. Cent personoj sin anoncis por la kurso dum varbado de nedevigaj kursoj. La kurso iras 3 studhorojn en semajno kaj estas 32 studhoroj en semestro. 2 kreditpoentojn povas gajni la studento, kiu trapasos la ekzamenon. La kurso estas gvidita de s-ro Zhang Changsheng (Longarko), prezidanto de la Changzhou-a E-Asocio, kaj s-ro Zhang Changjiang (Rivero), asistanto. La kurso elektis la\n\nModernan Esperanton\n\nkompilitan de profesoro Li Weilun kiel lernolibron.\n\nLa gvidantoj de Jiangsu-a Teknologia Universitato tuj faris decidon alfrontante la pandemion kaj postulis, ke ĉiuj instruistoj kiuj havas oportunojn faru lecionojn interrete. Ankaŭ la Changzhou-a E-Asocio tuj kunagis por helpi fari virtualajn lecionojn, laŭ la spertoj de la pasinta jaro. La membroj de E-societo por studentoj en la universitato aktive agadis por helpi instruistojn kaj studentojn solvi rilatajn problemojn. Vespere de la 4-a de novembro -- tempo por E-leciono, s-ro Zhang Changsheng ĝustatempe aperis sur la komputilaj ekranoj de la studentoj. La E-kurso normale funkcias.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/10/content_77863973.htm", "title": "Medicinaj aparatoj kaj produktoj en ĈIIE", "published": "2021-11-10 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-11/11/content_77866674.htm", "title": "Babilado pri kuirarto inter tri urboj", "published": "2021-11-11 00:00:00", "content_text": "Vespere de la 6-a de novembro okazis interrete parolado pri kuirarto inter la tri urboj Pekino, Parizo kaj Romo. La agado estis kunorganizita de la Ĉina Esperanto-Ligo (ĈEL), la Itala Esperanto-Federacio kaj la Franca Esperanto-Asocio, kune prezidis ĝin s-ro Mark Ĵiro (Marc Giraud) el la Franca Esperanto-Asocio, s-rino Chen Ji, direktoro el sekretariejo de ĈEL, s-rino Mikela Liparj, membro el konsilio de la Itala Esperanto-Federacio.\n\nS-ino Shi Xueqin, esperantisto el la urbo Zhenjiang de la provinco Jiangsu, Ĉinio, parolis pri legendoj kaj kuirmetodoj de nudelo nomata Guogaimian. S-ro Wang Minhao, honora prezidanto de la Ŝanhaja Esperanto-Asocio, prezentis ŝanhajajn bongustajn manĝaĵojn. Pekina esperantisto Wang Shanshan parolis pri la diferenco inter kafo en Ĉinio kaj eksterlando, inkluzive de gusto kaj metio de kafo. Kantona esperantisto Zhang Zhicheng parolis pri manĝkutimoj en la provinco Guangdong kaj karakterizaĵoj de la kantona kuirarto. Rafael Henrique Zerbetto montris pri Xiaolongbao-farado, bongusta pasto, kaj aŭtomata kafofarado en la 4a Ĉina Internacia Importa Ekspozicio en Ŝanhajo.\n\nS-ro Marko Ĵiro el Parizo parolis pri speco de ĉokolada kuko. Tina el Torino de Italio parolis pri loka torto, trinkaĵo\n\nbicerin\n\n, kaj dolĉa pano nomata\n\npanettone\n\n. Itala esperantisto Vito Tomillo diris, ke italoj kaj ĉinoj ambaŭ fokusas pri gusto kaj gustumo en manĝaĵoj. Michel Basso enkondukis italan fabrikon pri kuirilaro.\n\nParolado interrete\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/17/content_77877925.htm", "title": "Oni recikligas eluzitan aviadilon en Ĉinio", "published": "2021-11-17 00:00:00", "content_text": "Lastatempe en la Internacia Flughaveno Xinqiao de la urbo Hefei, la provinco Anhui, teknikistoj malmuntis eluzitan aviadilon, kiu funkciis por 22 jaroj.\n\nLaŭraporte, ĉirkaŭ 90% de la partoj aŭ materialoj de aviadilo povas esti recikligitaj, inkluzive de altvaloraj komponantoj kiel motoro kaj subekipaĵo. Per malmuntado, la valoro de la aviadiloj povas esti maksimumigita.\n\nLa 15-an de novembro en la Internacia Flughaveno Xinqiao teknikisto malmuntis eluzitan aviadilon.\n\nMalmuntado de aviadiloj estas altteknologia industria projekto de cikla ekonomio, kaj estas grava maniero antaŭenigi verdan kaj malaltkarbonan disvolviĝon kaj recikladon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-11/17/content_77877937.htm", "title": "La parko Qianhu en Nankino, Ĉinio", "published": "2021-11-17 00:00:00", "content_text": "La 16-an de novembro la parko Qianhu en matenkrepusko (Fotita de flugroboto)\n\nEn la parko Qianhu apud la monto Zijin en la urbo Nankino de la provinco Jiangsu, orienta Ĉinio, la akvo kaj la ĉielo estas samkoloraj, kaj la lago estas kristale klara kiel spegulo kaj la arboj estas buntaj.\n\nLa monto Zijin troviĝas en la distrikto Xuanwu de la urbo Nankino kaj estas unu el la kvar famaj montoj sude de Jangzio.\n\nFotoj de Yang Lei, raportisto de la novaĵagentejo Xinhua\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/18/content_77879907.htm", "title": "Ĉu vi rimarkis klimatan ŝanĝiĝon ĉe vi?", "published": "2021-11-18 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2021-11/19/content_77881027.htm", "title": "Litovaj esperantistoj invitas vin por venontjara BET", "published": "2021-11-19 00:00:00", "content_text": "Paĝo de la retejo de Litova Esperanto-Asocio pri BET-56\n\nPost dujara deviga pandemia paǔzo la 56-aj Baltiaj Esperanto-Tagoj (BET-56) denove fizike okazos en Litovio de la 9-a ĝis la 17-a de Julio, 2022. Ĉi-foje la Tagoj daǔros en la litovia havenurbo Klaipėda, apud Balta Maro, en la universitato de Klaipėda. Litova Esperanto-Asocio invitas vin partopreni kaj partoprenigi aliajn.\n\nBET-56 estas aǔspiciita de la Universala Esperanto-Asocio.\n\nLa aranĝo estas dediĉita al la 770-jariĝo de Klaipėda kaj al la 135-jariĝo de Esperanto. Alta Protektanto de BET-56 estas la urbestro de Klaipėda Vytautas GRUBLIAUSKAS. Ni havas ĉiuflankan subtenon kaj helpon de urbaj instancoj de Klaipėda kaj ankaǔ de la tutlandaj ŝtataj instancoj de Litovio.\n\nDetalaj informoj pri la aranĝo estas jene: https://sezonoj.ru/2021/08/bet-99/\n\nReta aliĝilo al BET-56 estas trovebla en: https://mallonge.net/gl\n\nPartoprenantoj de BET-56 havos bonajn kondiĉojn por laboro kaj ripozo.\n\nBET-56 estos vere altnivela internacia esperantista aranĝo kaj programe kaj organize. La programo kiel kutime dum BET-oj estos tre varia kaj interesa.\n\nOrganizantoj de BET-56 tre zorgas pri ĉiuj sanprotektaj aferoj por eviti pandemiajn danĝerojn. Litovaj esperantistoj faros ĉion eblan por kontentigi ĉies dezirojn kaj gustojn.\n\nNi atendas partoprenantojn ne malpli ol 500 el 30-40 landoj.\n\nKonstante aktualigataj ĉiuspecaj informoj pri BET-56 estas en:\n\nhttp://www.esperanto.lt/board/zboard.php?id=BET56\n\nBonvolu plani vian partoprenon kaj disvastigi informojn pri BET-56 tra diversaj esperantistaj informkanaloj.\n\nLa aranĝo estos vere homplena, interesa kaj utila. Partoprenu mem kaj invitu la aliajn!\n\nEsperante, ke Vi kaj multaj aliaj esperantistoj partoprenos!\n\n(el Litova Esperanto-Asocio)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/19/content_77882021.htm", "title": "Esperanto aperis en ĉina televidkanalo CCTV-1!", "published": "2021-11-19 00:00:00", "content_text": "La 15-an de novembro mi estis intervjuita de la ĉina televidkanalo CCTV. Kvankam la enhavo de la intervjuo ne temis pri Esperanto, tamen sur la ekrano mi estis prezentita kiel \"brazila ĵurnalisto de Esperanta novaĵretejo\". Tiel, la vorto Esperanto en la ĉina lingvo -- 世界语 estis rigardebla sur la ekrano dum la tuta intervjuo. La intervjuo furoris inter ĉinaj esperantistoj, kiuj estis surprizitaj dum spektado de televidĵurnalo. Ekranbildo de la intervjuo aperis sur kelkaj novaĵretejoj, kaj tio kreis aldonan videblecon por Esperanto. Mi ne havis la oportunon paroli pri Esperanto, sed tiu intervjuo kontribuis por reklami nian lingvon en Ĉinio.\n\nRaportis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/23/content_77888543.htm", "title": "Ŝanhaja Esperanto-Asocio okazigis forumon pri KPĈ kaj Esperanto-movado en Ĉinio", "published": "2021-11-23 00:00:00", "content_text": "La 20-an de novembro la Ŝanhaja Esperanto-Asocio (ŜEA) okazigis forumon kun la temo \"KPĈ kaj Esperanto-movado en Ĉinio\" en la Ŝanhaja Universitato de Internaciaj Studoj. Pli ol 30 homoj partoprenis la forumon.\n\nLa forumon prezidis Zhang Han, ĝenerala sekretario de ŜEA. Wu Zongyong el la Ŝanhaja Federacio de Soci-Sciencaj Asocioj ĉeestis kaj faris paroladon. Zhou Tianhao, prezidanto de ŜEA, faris aranĝojn por la estonta laboro de la asocio.\n\nWang Minhao, honora prezidanto de la asocio, parolis pri KPĈ kaj la ĉina Esperanto-movado. Zheng Yu, direktoro de la asocio, faris paroladon pri Hujucz (Hu Yuzhi, 1896-1986, iniciato de la ĉina Esperanto-movado) kaj internacia proleta Esperanto-movado. Irana esperantisto Said faris paroladon pri la irana literatura verko\n\nNigra Fiŝeto\n\n.\n\nRaportis Shen Xiaoxi kaj Zhou Tianhao\n\nFotoj de Shen Xiaoxi\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/25/content_77892821.htm", "title": "Vintraj pejzaĝoj de vulkanaro Ulan Had", "published": "2021-11-25 00:00:00", "content_text": "La vulkano n-ro 5 de la vulkanaro Ulan Had (Fotita de flugroboto en la 22-a de novembro)\n\nLa vulkanaro Ulan Had troviĝas en Qahar Youyi Houqi, la urbo Ulan Qab, la Interna Mongolio de Ĉinio. Ĝi konsistas el multaj vulkanoj kun malsamaj grandecoj. Vintre, la vulkana terformo kaj neĝo sur la herbejo kontrastas unu kun la alia, prezentante unikan pejzaĝon.\n\nLa vulkano n-ro 6 de la vulkanaro Ulan Had (Fotita de flugroboto en la 22-a de novembro)\n\nFotoj de Liu Yide, raportisto de la novaĵagentejo Xinhua\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/26/content_77895694.htm", "title": "Jiading-distrikto de Ŝanhajo: bona turismejo por frandemuloj", "published": "2021-11-26 00:00:00", "content_text": "Jiading estas distrikto de Ŝanhajo konata pro siaj fabrikoj kaj esplorcentroj pri aŭtomobiloj, sed tiu loko ankaŭ havas longan historion, belajn pejzaĝojn, bongustajn frandaĵojn kaj nemateriajn kulturajn heredaĵojn. Sur la stratoj kaj aleoj de la antikva urbeto homoj amasiĝas por aĉeti tipajn frandaĵojn de Ŝanhajo kaj aliaj lokoj en la multaj vendejoj kiuj profitas de turisma disvolviĝo de la regiono.\n\nTuristoj iras tra aleo de Jiading.\n\nXiaolongbao, tradicia frandaĵo de Ŝanhajo\n\nAzenaĵo vendata en Jiading\n\nVesperiĝo ĉe unu aleo de Jiading\n\nTuristoj fotas kaj ĝuas Jiading.\n\nRaportis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-11/29/content_77899939.htm", "title": "Changzhou-a Esperanto-Asocio okazigis kunvenon de konsilianoj", "published": "2021-11-29 00:00:00", "content_text": "La 25-an de novembro la Changzhou-a Esperanto-Asocio okazigis fizike kunvenon de konsilianoj ĉi-jare. La kunvenon prezidis Zhang Changsheng, prezidanto de la asocio.\n\nPartoprenantoj retrorigardis la influon de la Komunista Partio de Ĉinio al Esperanto-movado en Ĉinio. Ili aprobis la atingojn de la Elementa Lernejo Dongfang, Jiangsu-a Teknologia Universitato kaj Profesia Teknika Kolegio Liu Guojun en disvastigado de Esperanto. En la kunveno Xu Yunying kaj aliaj tri fariĝis junaj komitatanoj. Xu ankaŭ estis elektita kiel nova ĝenerala sekretario de la Changzhou-a Esperanto-Asocio.\n\nRaportis Longarko\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-11/30/content_77901482.htm", "title": "Neĝsceno en la dezerto Taklimakan", "published": "2021-11-30 00:00:00", "content_text": "La 28-an de novembro neĝis en la dezerto Taklimakan en la gubernio Yuli de Xinjiang. La senfinaj dunoj estis kovritaj de neĝo. La averaĝa jara precipitaĵo en la dezerto Taklimakan ne superas 100 milimetrojn, kaj neĝado estas tre malofta. Pro tio la neĝo allogas multajn fotistojn kiuj volas kolekti la unikajn pejzaĝojn.\n\nLa dezerto Taklimakan troviĝas en la centro de Tarim-baseno en suda Xinjiang. Ĝi estas la plej granda dezerto en Ĉinio, la deka plej granda dezerto en la mondo kaj la dua plej granda movebla dezerto en la mondo, kun la areo de 330 mil kvadrataj kilometroj.\n\nRedaktoro: Kang  Caiqi\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-12/03/content_77908866.htm", "title": "Amo kaj Perforto: debuta albumeto de Ekde Tiam!", "published": "2021-12-03 00:00:00", "content_text": "La unuan de decembro estis oficiale lanĉita la kvartraka albumeto\n\nAmo kaj Perforto\n\n, la unua de la aŭstralia grupo Ekde Tiam, kies membroj estas Joanne Johns (voĉo kaj sintezilo) kaj Peter Johns (drumo).\n\nLa du unuaj trakoj temas pri amo, kaj la aliaj du pri perforto. La unua kanto \"Al la Luno\" eĉ uzas kelkajn soneltiraĵojn de NASA-arĥivoj, sed rilatas al amoraj sentoj dum kosmovojaĝo. Plejparto de la kantoj pri vojaĝo tra la kosmo rilatas al soleco aŭ mirindaĵoj de teknologio, sed tiu ĉi sekvas tute alian vojon, esplorante la homan naturon.\n\n\"Reva Vi\" traktas temon karan al filozofoj kaj psikologoj: ĉu niaj pensoj pri aliulo vere spegulas tiun personon? Idealigita homo ja pli plaĉas al ni ol reala homo, ĉu ne?\n\nLa du kantoj pri perforto estas vere korŝiraj: la unua, \"Paĉjo\", estas repo kiu traktas ciklon de perforto ene de familio. Aparte priatentinda estas ĝia videoklipo, kreeme kombinante pezajn scenojn kaj multajn abstraktajn elementojn, ĉio zorge elpensita kaj bone muntita por krei rezulton pli altnivelan ol tiu de tipaj Esperantaj videoklipoj.\n\nLa lasta kanto \"Por Ridi\" estas omaĝo al la komediistino Euridice Dixon (Ridi al ŝiaj amikoj), kiu estis sekvita al parko kaj murdita. La melodio estas tre bone prilaborita por tuŝi niajn sentojn, dum la teksto pensigas nin pri la aro da sociaj problemoj kiuj rezultas en krimoj kiel tiu.\n\nEkde Tiam alportas ion novan al Esperanta muziko kaj kontribuas por igi ĝin pli internacia. Cetere la muzikistoj estas plurtalentaj kaj havas interesan muzikprojekton por disvolvi, ĉiu kanto estigas surprizon en la aŭskultanto. Post aŭskulti la albumeton restas la scivolemo, kiel ĝia muziko evoluos dum la sekvaj jaroj.\n\nPor aŭskulti pecetojn de la kantoj, spekti la videoklipon de \"Paĉjo\" aŭ aĉeti la albumeton, vizitu la retejon de Vinilkosmo:\n\nhttps://www.vinilkosmo-mp3.com/eo/popo-roko-hiphopo-elektronik/ekde-tiam/1-amo-kaj-perforto.html\n\nMembroj de Vinilkosmo-ABONKLUBO rajtas senpage aŭskulti tiun ĉi albumeton per elsendfluo, se vi ankoraŭ ne estas membro, abonu ĉe:\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2021-12/06/content_77913206.htm", "title": "Libroturo en Xi'an", "published": "2021-12-06 00:00:00", "content_text": "En la librovendejo Hantang en la urbo Xi'an de Shaanxi-provinco de Ĉinio, dekmiloj da forĵetitaj libroj estis uzataj en konstruado de granda libroturo. Laŭ klarigo de la vendejestro, ses dungitoj de la librovendejo okupiĝis pri la konstruado de la turo, kiu daŭris du semajnojn. La turo signifas, ke libroj estas kiel lumturoj, kiuj lumigas la mondon kaj devas esti aprezataj de ĉiuj.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-12/08/content_77917945.htm", "title": "Ekfunkciis plej bela grandrapida fervojo de Xiangxi en Hunan", "published": "2021-12-08 00:00:00", "content_text": "La 6-an de decembro oficiale ekfunkciis la grandrapida fervojo de Zhangjiajie tra Jishou al Huaihua en Hunan-provinco, Ĉinio. La fervojo longas je 245 kilometroj kun dezajnita rapideco de 350 kilometroj hore.\n\nLa grandrapida fervojo trapasas la regionon de Wuling-montaro kaj plurajn riverojn, ĉe ĝi troviĝas multaj natur-rezervejoj kaj turismejoj, do ĝi estas konata kiel la plej bela grandrapida fervojo de Xiangxi (Xiangxi-a Tuĝja-a kaj Mjaŭ-a Aŭtonoma Subprovinco en Hunan-provinco). La vetero ofte ŝanĝiĝas en la regiono, pro tio estas malfacile konstrui fervojon tie. Oni konstruis sume 280 pontojn kaj tunelojn, kiuj kovras 90% de la tuta linio. Plejparto de la stacioj, tuneloj kaj pontoj de la fervojo troviĝas ĉe montdeklivo aǔ klifo, pro tio oni nomas ĝin \"surnuba grandrapida fervojo\".\n\nLa fervojo estas la unua grandrapida fervojo de la subprovinco, nun la loko jam ligiĝis kun la grandrapidtrajna reto de la tuta lando. Tio estas signifoplena por la disvolviĝo de mezokcidenta parto de Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-12/09/content_77920364.htm", "title": "Du ĉinaj vilaĝoj enlistigitaj kiel \"vilaĝoj plej vizitindaj\" de MOT", "published": "2021-12-09 00:00:00", "content_text": "La 2-an de decembro en Madrido, ĉefurbo de Hispanio, la 24-a Ĝenerala Asembleo de la Monda Organizo pri Turismo publikigis la liston de la monde plej vizitindaj vilaĝoj. Enlistigitaj en la listo estas du ĉinaj vilaĝoj, nome Yucun-vilaĝo sub Anji-gubernio de Zhejiang-provinco kaj Xidi-vilaĝo sub Yixian-gubernio de Anhui-provinco.\n\nLa elektado komenciĝis en majo, kaj kandidatiĝis 174 vilaĝoj tra la mondo.\n\nEn la listo estas 44 vilaĝoj el 32 landoj.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Vojaĝo tra Ĉinio"], "audio_links": null}
{"url": "http://esperanto.china.org.cn/2021-12/13/content_77927763.htm", "title": "Aroj da ĉinaj ambirdoj en Qinglianghe", "published": "2021-12-13 00:00:00", "content_text": "Vintre aroj da ĉinaj ambirdoj (mandarenanaso,\n\naix galericulata\n\n) venis al la marĉeja parko Qinglianghe, Hubei-provinco. Ili libere naĝas, flugas kaj ludas, aldonante viglecon al la parko.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2021-12/14/content_77930134.htm", "title": "Changzhou-a Esperanto-Asocio okazigis feston", "published": "2021-12-14 00:00:00", "content_text": "Posttagmeze de la 12-a de decembro, Changzhou-a Esperanto-Asocio okazigis feston memore al la naskiĝtago de d-ro Zamenhof en Changzhou-a Biblioteko de la urbo Changzhou, la provinco Jiangsu, Ĉinio. Dume Changzhou-a Esperanto-Asocio donacis Esperantajn librojn al Changzhou-a Biblioteko kaj okazis prezentadoj de lernantoj de Esperanto-societo el la Elementa Lernejo Dongfang, Jiangsu-a Teknologia Universitato kaj Profesia Teknika Kolegio Liu Guojun.\n\nRaporto: Xi Keyi\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-12/14/content_77930152.htm", "title": "Ŝanhaja Esperanto-Asocio okazigis feston", "published": "2021-12-14 00:00:00", "content_text": "La 11-an de decembro, antaŭ la 162-a datreveno de la naskiĝo de d-ro Zamenhof, fondinto de Esperanto, Ŝanhaja Esperanto-Asocio okazigis feston kaj la irana esperantisto Saed estis invitita kaj partoprenis en la kunveno. Huo Xinggang faris bonvenigan paroladon en Esperanto kaj la ĉina lingvo, kaj partoprenantoj prezentis sin en Esperanto kaj la ĉina lingvo. Poste ili kantis kantojn.\n\nRaporto: Shen Xiaoxi\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-12/17/content_77937372.htm", "title": "Okazis 2-a Seminario de Ĝeneralaj Sekretarioj de ĈEL kaj AMO-80", "published": "2021-12-17 00:00:00", "content_text": "Posttagmeze de la 15-a de decembro rete okazis la 2-a Seminario de Ĝeneralaj Sekretarioj de Ĉina Esperanto-Ligo (ĈEL), kaj ĝi ankaǔ ludis la rolon de la programo de UEA Aktivula Maturigo (AMO). La ĉeftemo de la seminario estas \"Esperanto, kreivo, disvolvo\". Al la seminario ĉeestis So Jinsu, estrarano de UEA kaj Stefan McGill, respondeculo de AMO. Wang Hanping, vicdirektoro de la Centro por Azio kaj Pacifiko sub ĈIEG (Ĉina Internacia Eldona Grupo), faris salutparolon en ĝi. Chen Ji, direktoro de la sekretariejo de ĈEL, prezidis la seminarion, kaj sume 260 esperantistoj partoprenis.\n\nEn la salutparolo, Wang Hanping diris, ke la ĉeftemo estas diskutinda por la disvolvado de Esperanto. Esploro kaj kreivo ĉiam funkciis kiel motoroj por E-movado dum la pasinta jarcento. En Ĉinio dufoje  okazis la Universala Kongreso de Esperanto en 1987 kaj 2004 kaj plurfoje okazis internaciaj eventoj en la lando, ĉio tio malfermas novan kampon por internacia kultura interŝanĝo kaj starigas ponton por la amikeco de diverslandaj popoloj. Estontece, kreivo certe ludos pli kaj pli gravan rolon en disvolvado de Esperanto.\n\nSo Jinsu alte taksis la pozitivan rolon luditan de ĈEL en disvolvigo de E-kulturo kaj akceligo de neregistaraj interlandaj interŝanĝoj. Li kredas, ke la seminario certe elkovos kapablajn kaj saĝajn aktivulojn por la E-movadoj ĉina kaj tutmonda.\n\nStefen McGill prezentis la gravecon de Ĉinio al E-movado kaj al UEA per serio da datumoj. Li diris, ke AMO subtenos la junularan aktivadon okazontan inter februaro kaj aprilo de la venonta jaro, kaj la fonduso Canuto funkcios por helpi aktivajn junulojn fariĝi membroj de UEA kaj TEJO.\n\nEn la prelega programero, dekkelkaj esperantistoj dividis siajn pensojn kaj projektojn. Inter ili, Liu Baoguo, ĝenerala sekretario de Anhui-a Esperanto-Asocio, parolis pri la spertoj de la asocio kaj proponas siajn membrojn utiligi interretajn programerojn por multe paroli Esperante. Zhang Han, ĝenerala sekretario de la Ŝanhaja Esperanto-Asocio, komparis disvolvigajn kondiĉojn kaj mediojn de Esperanto en pasinteco kaj nuno, kaj la asocio alprenos la strategion diskonigi la lingvon al la publiko, precipe al junularo.\n\nKrome, aliaj ĝeneralaj sekretarioj de diverslokaj E-asocioj, kiel Xu Yunying el Changzhou, Song Ping el Heilongjiang, Li Lisha el Tianjin, Zhang Zhaogeng el Linyi, Wang Xue el Suzhou, Xiao Huoli el Pekino kaj tiel plu, prezentis siajn planojn kaj pripensojn.\n\nFine, Chen Ji faris resuman parolon, proponante ke oni bone utiligu sociajn retejojn, provu diversajn manierojn kaj faru lecionojn al la publiko por disvastigi Esperanton. Aldone, ŝi diskonigis la funkciojn de la nova retejo baldaǔ publikigota de ĈEL.\n\nRedaktoro: Zhao Wenqi kaj Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-12/20/content_77942252.htm", "title": "Esperanta kurso en elementa lernejo de Anhui", "published": "2021-12-20 00:00:00", "content_text": "Sinjoro He Benfa estas altnivela instruisto de la angla lingvo en la dua elementa lernejo de Zhangqiao-urbeto sub Dingyuan-gubernio de Anhui-provinco. Antaŭ 40 jaroj li lernis Esperanton. Multaj jaroj pasis, kaj li neniam forlasis la lingvon. Li partoprenis la 89-an Universalan Kongreson de Esperanto en Pekino. Li sukcese trapasis la ekzamenon de UEA/ILEI kun B-grada atestilo en 1991.\n\nHe Benfa estas membro de la konsilio de Anhui-a Esperanto-Asocio. Ekde la komenco de septembro 2021 li instruas Esperanton al la lernejanoj, al kiuj li instruas la anglan lingvon. Ĉirkaŭ 70 lernejanoj partoprenas la postlecionan kurson. La kurso okazas du-foje ĉiusemajne kaj ĉiu klaso daŭras du horojn. La lernantoj multe interesiĝas pri la \"nova\" lingvo. La lernolibro estas \"Moderna Esperanto por Infanoj\", verkita de sinjoro Li Weilun.\n\nRaportis: Liu Baoguo\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-12/21/content_77944282.htm", "title": "Eldoniĝis E-libro La Komercisto kaj Maristo", "published": "2021-12-21 00:00:00", "content_text": "En la 19-a de decembro en Shenyang-urbo okazis ceremonio por eldono de la libro\n\nLa Komercisto kaj Maristo (Rakontoj por Ekzercoj de Lego kaj Aŭskulto)\n\n. La dulingva (la ĉina kaj Esperanta) libro  estas verkita kaj kompilita de sinjoro Liu Weijie -- esperantisto, verkisto kaj poeto en Liaoning-provinco, nordorienta Ĉinio.\n\nLa libro ampleksas 50 rakontetojn kolektitajn kaj verkitajn de Liu Weijie dum lia kelkdekjara instruado en altlernejoj. Por altigi la legopovon de legantoj, li aranĝis demandojn kaj respondojn kun vortareto sub ĉiuj ĉapitroj en la libro.\n\nLiu Weijie naskiĝis en 1963, li estas dumviva membro de la Ĉina Esperanto-Ligo kaj Universala Esperanto-Asocio, ankaǔ iniciatinto de la E-kultura klubo de Liaoning. En la lastaj jaroj, li senpage okazigis retajn E-kursojn en libera tempo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2021-12/23/content_77948758.htm", "title": "Pri la sufikso \"-in-\" -- \"Ŝi estas profesorino de Esperanto.\"", "published": "2021-12-23 00:00:00", "content_text": "de d-ro BAK Giwan*\n\nSe ni dividas ĉiujn lingvojn en la mondo laŭ la distingo de naturaj seksoj (ne laŭ la gramatikaj \"genroj\"), ni povas dividi ilin en la lingvojn \"kun seksa distingo\" kaj \"sen seksa distingo\". La ĉina lingvo apartenas al \"lingvo sen seksa distingo\", kaj multaj lingvoj de la hindeŭropa lingvofamilio apartenas al \"lingvo kun seksa distingo\". Ankaŭ Esperanto apartenas al la lasta kategorio. En la lingvo kun seksa distingo, ĉiu vorto, kiu havas naturan sekson, origine prezentas la viran sekson, kaj la virinan sekson oni devas esprimi per iu speciala rimedo. Kaj en la lingvo sen la distingo, ĉiu vorto havanta naturan sekson prezentas neniun sekson origine. En tiu lingvo se oni volas esprimi la seksojn, oni devas uzi specialajn rimedojn por ambaŭ seksoj egale.\n\nEkzemple en la ĉina lingvo la vorto \"studento\" ne prezentas la sekson de la indikita homo. Oni ne povas scii la sekson de la homo per la vorto \"studento\". Se oni volas indiki la sekson de la priparolata homo, oni devas uzi la prefiksan vorteton \"viro\" por vira studento kaj \"virino\" por ina studento. Sed en Esperanto la vorto \"studento\" mem signas la viran sekson, kaj por signi la inecon oni devas uzi la sufikson \"-in-\", kaj tiel \"studentino\".\n\nKiel vi vidas, la lingvo kun seksa distingo entenas vir-avantaĝon. Kaj tial iuj esperantistoj argumentas, ke Esperanto devas havi ankaŭ viran sufikson krom la virinan. Laŭ ilia argumento \"patro\" estas unu el la gepatroj, kaj la patro devas esprimiĝi per \"patriĉo\" (\"-iĉ-\" estas vira sufikso) kaj la patrino per \"patrino\". Laŭ la vidpunkto de seks-egaleco ĝi estas racia argumento. Sed reale tio ne estas akceptata de multaj esperantistoj en la mondo.\n\nJen mi starigas unu demandon.\n\nMi ŝatus diri, ke multaj esperantistoj (almenaŭ en Ĉinio kaj la Korea Respubliko) trouzas la sufikson \"-in-\", kaj tiel devias de la vojo de lingva ekonomio. Mi argumentas, ke oni uzu la sufikson nur en la okazo de nepra bezono, ekzemple en la vortoj \"patrino\", \"filino\", \"avino\", \"knabino\" ktp. Kaj en aliaj okazoj oni ne signu ian apartan seksan nocion al la vorto. Kaj tiel oni povas uzi la vorton \"profesoro\" ne nur por vira, sed ankaŭ por ina profesoro. Ni akceptu la vorton sen seksa pripenso. Kaj se ni nepre bezonas esprimi la inecon de la vorto, ni uzu la inan sufikson \"-in-\". Ĉi tie mi ne diras, ke ni bezonas ankaŭ la viran sufikson, ekzemple supre diritan \"-iĉ-\". Mi nur diras, ke ni ne trouzu la inan sufikson. Mi pensas, ke mia argumento estus taŭga laŭ la vidpunkto de lingva ekonomio kaj ankaŭ estus facile akceptebla en la reala situacio.\n\nJenaj frazoj estas tre bone kompreneblaj kaj donas al ni nenian miskomprenon.\n\nŜi estas profesoro de Esperanto.\n\nLa knabino estas komencanto de Esperanto.\n\nMia patrino estas instruisto de elementa lernejo.\n\nLa kantisto estas tre fama sinjorino.\n\nKaj male ĉi-subaj estas iom strangaj, kaj ni trovas, ke tie oni trouzas la sufikson \"-in-\".\n\nŜi estas la profesorino, kiu estas komencantino de Esperanto.\n\nMia filino estas studentino de tiu universitato.\n\nLa kantantino estas mia amikino.\n\nLa profesorino estas la prezidantino de nia Esperanto-asocio.\n\nNun mi parolas ĝuste pri tiaj fenomenoj. Kaj jen ni vidu alian ekzemplon.\n\nMi estas profesoro pri matematiko.\n\nSe ĝi estas uzata en la rekta vid-al-vida interparolo, ĝi kaŭzas nenian problemon, ĉar la interparolantoj bone scias la sekson de la homo. Sed en skriboj, ĝi donas eblecon de miskompreno. Kaj tial en tia okazo oni uzu la esprimon \"profesorino\" aŭ \"ina profesoro (aŭ inprofesoro)\" por virino, kaj \"profesoro\" aŭ \"vira profesoro (aŭ virprofesoro)\" por viro.\n\nĈi tie mi emfazas vere la punkton de lingva ekonomio. La ina sufikso estas nur unu ekzemplo de ĝi. Kaj tial se la principo de ekonomio malhelpas la interkomunikadon, oni kompreneble devas uzi la inan sufikson por pli bona interkomprenado. Iusence la argumento, ke uzi ĉiam la inan sufikson estas pli oportune, estas pli logika kaj pli facile akceptebla argumento. Sed tio estas io simila al la pensmaniero, ke lingvo estas matematika regulo. Ne, tute ne! Mi asertas, ke lingvo ne estas matematiko.\n\nSed en la komenca kurso de Esperanto povus esti pli bone ĉiam uzi la sufikson \"-in-\" por signi inecon. Ankaŭ mi agnoskas tion. Sed se tio fariĝus fortika kutimo kaj oni daŭre uzus la sufikson, kvazaŭ ĝi estas ia matematika regulo eĉ post la komenca kurso, tio ne estas dezirinda. Se vi fariĝis bona posedanto de Esperanto pli ol meznivela, vi povu senskrupule paroli \"Ŝi estas profesoro de Esperanto.\"\n\n*La aŭtoro estas profesoro de Esperanto-fako de Zaozhuang-universitato.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
