{"url": "http://esperanto.china.org.cn/2020-01/08/content_75592249.htm", "title": "Okazis en Pekino ceremonio de subskribado pri kuneldonado de Esperanta versio de UNESKO-KURIERO", "published": "2020-01-08 00:00:00", "content_text": "La 7-an de januaro 2020 en la domo de Ĉina Internacia Eldona Grupo (ĈIEG) okazis ceremonio de subskribado pri kuneldonado de Esperanta versio de UNESKO-KURIERO. La ceremonion ĉeestis gvidantoj kaj reprezentantoj de ĈIEG, El Popola Ĉinio kaj UNESKO-KURIERO.\n\nCeremonio de subskribado pri kuneldonado de Esperanta versio de UNESKO-KURIERO\n\nDu Zhanyuan (la dekstra) intervidiĝas kun Ian Denison\n\nAntaǔ la ceremonio, Du Zhanyuan, prezidanto de ĈIEG, intervidiĝis kun Ian Denison, ĉefo pri eldonado kaj diskonigo de UNESKO. Du diris, ke la subskribado pri la kunlaboro estas bona startpunkto. Surbaze de KURIERO, plimultiĝos la kulturaj kunlaboroj inter ĈIEG kaj UNESKO en pli vastaj kampoj. Denison diris, ke la tago estas historia momento, ĉar la subskribado de Esperanta UNESKO-KURIERO havigas al la gazeto hejmon en Ĉinio. Li esperas, ke ambaǔ flankoj povos akiri pli da fruktoj dum kunlaborado.\n\nFang Zhenghui faras parolon.\n\nEn sia salutparolo Fang Zhenghui, vicprezidanto de ĈIEG, diskonigis la brilan historion de EPĈ en eldonado de Esperantaj libroj kaj gazetoj kaj esperas, ke la Esperanta UNESKO-KURIERO, kune kun la versioj en aliaj lingvoj, faros kontribuon por disvastigi la konceptojn de UNESKO kaj akceli prosperon de la homara civilizacio kaj la pacon kaj progreson de la mondo.\n\nDenison parolas.\n\nEn sia parolo Denison diris, ke la eldonado de Esperanta versio de UNESKO-KURIERO akordiĝas al la tasko de UNESKO akceli la diversecon de kulturoj kaj lingvoj kaj konformas al la celo kuraĝigi disvastigon de Esperanto en la mondo. Tio estas ĝojiga kaj signifoplena por UNESKO kaj esperantisto-legantoj.\n\nDuncan Charters, prezidanto de UEA, sendis gratulan mesaĝon al la ceremonio. En la nomo de UEA li esprimis sian dankon al El Popola Ĉinio pro ĝia subteno al UNESKO-KURIERO, kaj atendas plimultigon de kunlaboroj inter UEA kaj ĉinaj esperantistoj.\n\nChen Ji parolas.\n\nChen Ji, direktoro de E-sekcio de EPĈ, diris ke EPĈ kunlaboros kun la teamo de UEA por plenumi la tradukadon de UNESKO-KURIERO. La E-sekcio kaj la redakcio de UNESKO-KURIERO, kune kun esperantistoj el dek kelkaj landoj, plenumos la tradukadon kaj eldonadon de la gazeto laǔ la postuloj de UNESKO. Tiel la gazeto kun koncepto “krei pacon per kulturo” povos esti plue diskonigita, kaj la kulturo kaj idealo de Esperanto estos pli vaste konataj.\n\nChen Shi kaj Denison subskribas la interkonsenton.\n\nDu Zhanyuan kaj Denison levas la vualon de la nomtabulo.\n\nChen Shi, estro de EPĈ, kaj Denison subskribis la interkonsenton pri la kuneldonado. Du Zhanyuan kaj Denison kune senvualigis la nomtabulon de E-redakcio de UNESKO-KURIERO.\n\nEn novembro de 2019 EPĈ ricevis interkonsenton de UNESKO pri kuneldono de UNESKO-KURIERO, kaj UNESKO proponas al EPĈ okazigi oficialan lanĉ-cermonion por la gazeto reference al aliaj ĝiaj versioj. Post tiu ceremonio EPĈ kunlaboros kun UEA-teamo por traduki la unuan numeron de UNESKO-KURIERO. Se vi volontas partopreni la laboron, bonvolu sendi vian sinprezenton al 13693326472@163.com. Viaj partoprenoj estas bonvenaj!\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-01/09/content_75594905.htm", "title": "Malfermiĝis la unua akvario pri dolĉakvaj fiŝoj en Ĉinio ĉe Mekongo", "published": "2020-01-09 00:00:00", "content_text": "Fotoj de Li Ming\n\nLa 6an de januaro en la Praarbara Ĝardeno en Xishuangbanna, Yunnan-provinco, sudokcidenta Ĉinio, malfermiĝis la Subakva Mondo de Mekongo.\n\nLa Subakva Mondo de Mekongo estas la unua akvario de dolĉakvaj fiŝoj ĉe Mekongo kaj temas pri akvaj animaloj de Mekongo kaj tropika pluvarbaro.\n\nEn la akvario montriĝas indiĝenaj fiŝoj ĉe akvoj de Liancang-rivero kaj Mekongo, raraj sensal-akvaj fiŝoj kaj amfibioj en Jangzio, kaj enkondukitaj ĉinaj sturgoj kaj jangziaj sturgoj -- bestoj sub ŝtatnivela protektado de Ĉinio -- por plibonigi ilian vivmedion.\n\nVizitantoj povas, en subakva tunelo de ĉina sturgo, rimarki miraklon de la vivo antaŭ 140 milionoj da jaroj, en meduz-zono apreci ekzistaĵon kiu aperis sur la Tero antaŭ 650 milionoj da jaroj, en 7-dimensia kinejo spekti filmeton pri Mekongo, kaj vidi la akvan mondon de Mekongo, en kiu vivas ĉina sturgo, meduzo, lutro, giganta siluro,\n\nRhacophorus feae\n\nkaj\n\nCatlocarpio siamensis\n\n.\n\nRedaktoro: Liu Zijia\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-01/17/content_75624231.htm", "title": "Fakuloj kaj kleruloj de Ĉinio kaj Birmo enfokusiĝis al mildigo de malriĉeco", "published": "2020-01-17 00:00:00", "content_text": "En la Dialogo inter Ĉin-Birmaj Pensfabrikoj okazinta la 14-an de januaro, dulandaj fakuloj kaj kleruloj enfokusiĝis al mildigo de malriĉeco kaj diskutis pri bonaj metodoj por riĉigo de popolanoj kaj prospero kaj disvolvado de landoj.\n\nZhao Jianglin, esploristo de la Nacia Instituto por Tutgloba Strategio sub Ĉina Akademio de Sociaj Sciencoj, diris, ke la Ĉin-Birma Ekonomia Koridoro en konstruado antaŭenigos industriiĝon de Birmo. Li esperas, ke la koridoro estos platformo ne nur por mildigi malriĉecon en Birmo, sed ankaŭ por antaŭenigi la amikajn rilatojn inter la du landoj.\n\n\"Ekonomia kresko estas la ĉefa motoro por reduktado de malriĉeco.\" Zheng Xinye, dekano de Fakultato de Aplika Ekonomiko sub Renmin-Universitato de Ĉinio, opinias, ke nun la mondo estas tutmondiĝa, oni devas integriĝi al la tutmonda valorĉeno, trovi sian pozicion kaj distribui la dividendojn, alportitajn de tutmondiĝo, inter diversaj regionoj, malsamaj homoj kaj malsamaj industrioj.\n\nEsploristo de la Centro por Strategiaj kaj Internaciaj Studoj en Birmo opinias, ke identigo de malriĉeco estas tre grava, kaj la vera malriĉeco signifas, ke enspezoj ne sufiĉas por manĝado kaj vestado. Ju pli malriĉa, des pli malevoluanta, kaj ju pli malevoluanta, des pli malriĉa. Al Birmo mankas statistiko pri malriĉularo, kaj iuj censitoj eĉ ne volas esti klasifikitaj kiel malriĉuloj.\n\n\"Kamparanoj estas la ĉefa malriĉa populacio en Birmo, kaj la agrikultura produktiveco de la lando estas relative malforta. La kresko de la enspezoj de kamparanoj rekte influas la efikon de malriĉec-mildigo.\" Fakulo de la Instituto por Strategiaj kaj Internaciaj Studoj sub Ministerio pri Eksterlandaj Aferoj de Birmo diris, ke kamparanoj ofte suferas pro troaj kostoj, inkluzive de aparta pago por petado de agrikulturaj monpruntoj, kaj tiu por servoj pri irigaciado.\n\nMildigo de malriĉeco estas komune zorgata de la registaroj de Ĉinio kaj Birmo, kaj unu el la plej gravaj kampoj por ĉin-birma kunlaboro.\n\nRedaktoro: Han Xin\n\n:\n\nMojosa Ĉinio\n\nEl Popola Chinio", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-01/19/content_75629885.htm", "title": "Iru kun Zhang Wei en Nov-Zelandon por koni E-kongreson de Aŭstralio kaj Nov-Zelando", "published": "2020-01-19 00:00:00", "content_text": "La kongreso kaj somerkursaro de la Aŭstralia kaj Nov-Zelanda Esperanto-Asocioj okazas en Aŭklando, Nov-Zelando, inter la 10-a kaj 19-a de januaro 2020.\n\nPejzaĝo de Aŭklando\n\nEn la kongreso partoprenas ĉirkaŭ 40 esperantistoj el Aŭstralio, Nov-Zelando, Germanio, Usono, Hungario kaj Ĉinio. Inter ili estas Duncan Chartes, prezidanto de UEA, kaj Stefan MacGill, ĝia eks-vicprezidanto.\n\nProfesoro Duncan Chartes prelegas pri inter-kultura komunikiĝo\n\nDum 10 tagoj, ĉiumatene okazas baza kaj meza kursoj de Esperanto. Okazis ankaŭ diversaj prelegoj pri instruado, turismo, historio, muziko, Esperanto-movado en Oceanio, Seminario de Aktivula Maturigo ktp., dume homoj fojfoje faris ekskursojn kaj amuzaĵojn.\n\nVort-ludo\n\nPartoprenantoj laborantaj por plibeligi la medion\n\nKrom la regulaj agadoj, oni povas ankaŭ koni lokajn kutimojn kaj Esperanto-movadon. En Universitato de Aŭklando funkcias Esperanto-klubo, kies estro Mara estas tre aktiva esperantisto. Ŝi konigis, ke la klubo havas ĉirkaŭ 80 membrojn kaj agadas ĉiusemajne.\n\nMatene de la 14-a de januaro, partoprenantoj renkontiĝis por ekskursi al marbordo de Aŭklando.\n\nVerkis kaj fotis: Zhang Wei\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/03/content_75668749.htm", "title": "Tajlandanoj el diversaj kampoj sendis bondezirojn al ĉina popolo por batali kontraŭ la epidemio", "published": "2020-02-03 00:00:00", "content_text": "Tajlandanoj el diversaj kampoj sendis bondezirojn al ĉina popolo por batali kontraŭ la epidemio.\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-02/03/content_75668856.htm", "title": "Nemateria kultura heredaĵo -- sukerpentraĵo", "published": "2020-02-03 00:00:00", "content_text": "Lanternoj kaj lampoj lumiĝas ĉie en Ĉinio por bonvenigi la Printempan Feston. En la novjara foiro en Ganjiakou-ĉiovendejo, Liu Binbin, heredanto de nemateria kultura heredaĵo, disvastigis la tradician ĉinan kulturon per metiarto. Ĉu vi volas fari sukerpentraĵon?\n\nRedaktoro: Han Xin\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-02/03/content_75668969.htm", "title": "Sub la Komuna Ĉielo | Mesaĝo de prezidanto de UEA al ĉinaj esperantistoj okaze de la epidemio", "published": "2020-02-03 00:00:00", "content_text": "Karaj ĉinaj esperantistoj,\n\nDum daŭro de via tradicia printempa festo, Universala Esperanto-Asocio kun 65 fakaj asocioj, inkluzive de la Universala Medicina Esperanto-Asocio (UMEA), kaj membroj el 130 landoj sekvas zorgeme la situacion de la epidemio de pneŭmonio kaŭzita de la nova koronariviruso en via lando, kaj precipe deziras la sanon de la ĉinaj membroj kaj la esperantistoj en Wuhan. Ni simpatias la malsanulojn infektitajn de la viruso kaj kondolencas pri la mortintoj kaj ties familianoj.\n\nNi atentas, ke viaj registaroj de la centra ĝis la lokaj, kaj ĉiuj popolanoj solidarece, kuraĝe, serioze kaj racie batalas kontraŭ la epidemio. Ni ankaŭ rimarkis la klopodojn de la ĉina registaro por preventi kaj regi la disvolviĝon de la epidemio. Ni kredas, ke pro viaj fortostreĉoj kaj sinceraj, kompatemaj motivoj vi kapablos finfine plene ekstermi la viruson kaj sukcesos sanigi la infektitojn en ne tre longa tempo.\n\nAl vi kaj al ĉiuj ĉinaj popoloj, precipe al la esperantistoj en Wuhan, ni kore deziras kuraĝon, sanon, feliĉon kaj sukceson en la batalo kontraŭ la nova koronariviruso en la Musa Jaro, kaj kore sopiras renkontiĝi kun vi en diversaj Esperantaj okazoj de la tuta mondo.\n\nLa viruso estas senlandlima. Preventado de la rego de epidemioj estas nia komuna batalo por la tuta homaro. Ni ankaŭ esperas, ke la tutmondaj Esperanto-amikoj sentime prenos paŝojn por plifortigi sian mem-protektadon. Ni fidas, ke per la komunaj klopodoj de la internacia komunumo, la epidemio estos venkita.\n\nNi ĉiam estas kun vi kaj sincere salutas vin\n\nNome de la Estraro kaj membraro de Universala Esperanto-Asocio\n\nDuncan Charters\n\nPrezidanto, Universala Esperanto-Asocio\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/04/content_75672191.htm", "title": "Sub la Komuna Ĉielo | Mesaĝo de IFEF al ĉinaj esperantistoj okaze de la epidemio", "published": "2020-02-04 00:00:00", "content_text": "Lasttempe la Ĉina Esperanto-Ligo kaj la redakcio de El Popola Ĉinio ricevis multajn mesaĝojn el diversaj landoj.\n\nEn tiuj mesaĝoj niaj amikoj esprimis sian zorgeman atenton kaj sinceran saluton al ĉinaj esperantistoj.\n\nJen la mesaĝo de Internacia Fervojista Esperanto-Federacio（IFEF）:\n\nKaraj ĉinaj geamikoj,\n\nIFEF sentas sin proksime al vi en ĉi tiu momento de grava sufero por Ĉinio.\n\nNi estas maltrankvilaj pro la malfacilo de multaj geamikoj esperantistoj kiuj loĝas dise\n\nen la lando, ni tutkore esperas ke neniu el ili estas en malbona sanstato pro la nova koronaria viruso. Kiel fervojistoj nia penso iradas al niaj kolegoj kiuj ĉiuj tagoj estas en kontakto kun miloj da homoj kaj pli facile atakeblaj. Mi opinias ke la ĉina registaro ĉion faris kaj faros por la ĉesigo de la epidemio, danke ankaŭ al la bona edukado de la unuopaj civitanoj.\n\nNi tutkore esperas ke baldaŭ ĉio estos en ordo kaj vi povos denove repreni la ĉiutagan vivon.\n\nBondezirojn al membroj de ĈEL, EPĈ, ĈRI, ĈFEA kaj ĉiuj deĵorantoj por Esperanto.\n\nVito Tornillo\n\nIFEF sekretario\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/04/content_75672288.htm", "title": "Sub la Komuna Ĉielo | Mesaĝo de Indonezia Esperanto-Asocio al ĉinaj esperantistoj okaze de la epidemio", "published": "2020-02-04 00:00:00", "content_text": "Lasttempe la Ĉina Esperanto-Ligo kaj la redakcio de El Popola Ĉinio ricevis multajn mesaĝojn el diversaj landoj. En tiuj mesaĝoj niaj amikoj esprimis sian zorgeman atenton kaj sinceran saluton al ĉinaj esperantistoj. Jen mesaĝo de Ilia Sumilfia Dewi，prezidanto de Indonezia Esperanto-Asocio:\n\nSaluton, Feliĉan Novjaron!\n\nAntaŭ la fino de januaro, ni aŭdis kaj legis la ŝokitan novaĵon el Ĉinio.\n\nBedaŭrinde ke tiu estas malĝoja novaĵo pro la epidemio de pneŭmonio kaŭzita de\n\nla nova koronaria viruso.\n\nNi, la membroj de Indonezia Esperanto-Asocio estas kun vi en tiu ĉi malfacila\n\nsituacio.\n\nEn la proksima tempo, ni kredas ke ĉina registaro kaj ĉiuj popoloj speciale\n\nesperantistoj kiuj loĝas en la urbo Wuhan venkos la batalon kontraŭ la epidemio.\n\nNi esperas ke la malsanuloj infektitaj baldaŭ resaniĝos kaj ĉio revenos al la normala\n\nvivo en belaj tagoj.\n\nElkore ni deziras sanon, kuraĝon kaj feliĉon al vi!\n\nNi sopiras denove renkonti vin en esperantujo.\n\nSincere,\n\nIlia Sumilfia Dewi\n\nPrezidanto de IEA\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/04/content_75672333.htm", "title": "Sub la Komuna Ĉielo | Mesaĝo de Japana Esperanto-Instituto al ĉinaj esperantistoj okaze de la epidemio", "published": "2020-02-04 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen mesaĝo de s-ro SUZUKI Keiichiro, prezidanto de Japana Esperanto-Instituto:\n\nMi treege maltrankviliĝas pro la infekta malsano de la epidemia koronari-viruso en Wuhan kaj via tuta lando.\n\nMi sendas elkorajn salutojn al ĉinaj esperantistoj kaj popoloj kun granda simpatio kaj solidareco. Forte deziras, ke la infekta malsano malfortiĝu kaj malaperu kiel eble plej frue.\n\nSincere via,\n\nSUZUKI Keiichiro\n\nPrezidanto de Japana Esperanto-Instituto\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/04/content_75672382.htm", "title": "Sub la Komuna Ĉielo | Mesaĝo de Nepala Esperanto-Asocio  al ĉinaj esperantistoj okaze de la epidemio", "published": "2020-02-04 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de Bharat Kumar Ghimire, ĝenerala sekretario de Nepala Esperanto-Asocio\n\nKaraj samideanoj en Ĉinio,\n\nEn la novaĵo mi bedaŭrinde aŭdis pri la malsano de viruso kiu atakis multajn homojn. Mi tre bedaŭras. Mi iam vizitis la urbon Wuhan, kiu estas centro de la malsano nun. Mi ege timas pri la stato de lokaj esperantistoj tie. Mi konas multajn el ili. Ili multege helpis nin kiam okazis tertremo en Nepalo 2015. Ĉinaj esperantistoj helpis nin eĉ finance. Mi sendas varman solidarecon al ĉiuj esperantistoj en Ĉinio. Mi deziras al vi bonan sanon kaj vi havos kuraĝon fronti tiun katastrofon senprobleme. Ni estas ĉiam kun vi.\n\nBharat Kumar Ghimire\n\nĜenerala Sekretario de Nepala Esperanto-Asocio\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/07/content_75682750.htm", "title": "\"Glaciaj arboj\" sur la maro apud Dalian", "published": "2020-02-07 00:00:00", "content_text": "Pro kontinua malalta temperaturo, granda glacio aperis sur la maro de Jinzhou-golfo, Dalian, nordorienta Ĉinio. Pro daŭra movado de tajdo, la glacio estas lavita de marakvo kaj fariĝis \"glaciaj arboj\".\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-02/07/content_75682781.htm", "title": "Sub la Komuna Ĉielo | Mesaĝo de Vjetnama Esperanto-Asocio al ĉinaj esperantistoj okaze de la epidemio", "published": "2020-02-07 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de Pham Mai Lan, komitatano de Vjetnama Esperanto-Asocio.\n\nKaraj gesamideanoj,\n\nNuntempe la koronaria viruso serioze atakas urbon Wuhan kaj kaŭzis multajn mortojn. Influe de ĉi tiu viruso, nia lando ankaŭ estas en danĝera situacio. Ĉiuj lernejoj en multaj urboj estas fermita dum unu semajno ekde hodiaŭ por kontraŭi la disvastigon de la viruso. Ĝis hodiaŭ, 8 viktimoj troviĝas en nia lando; sed estas feliĉe ke neniu estas esperantisto.\n\nMi bondeziras al ĉinaj esperantistoj sanon. Ni ĉiuj klopodu kontribui niajn kapablojn por helpi niajn samideanojn kontraŭi kaj venki ĉi-tiun katastrofon.\n\nSincere via,\n\nPham Mai Lan\n\nKomitatano de VEA\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/07/content_75682948.htm", "title": "Sub la Komuna Ĉielo | Mesaĝo de Irana Esperanto-Asocio al ĉinaj esperantistoj okaze de la epidemio", "published": "2020-02-07 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de Keyhan Sayadpour Zanjani, prezidanto de Irana Esperanto-Asocio.\n\nKaraj ĉinaj samideanoj:\n\nDuma la tagoj kiam la nigreco de la epidemio de la pneŭmonio kaŭzita de la nova koronaria viruso nigrigis la grandan teritorion de antikva frata lando Ĉinio, ni klopodas iom grizigi ĝin per kondolenco por la forpasintaj homoj, bedaŭro pro la aliaj perdoj, kaj espero por ĉesiĝo de la epidemio en proksima venonto.\n\nSincere kaj subtene,\n\nKeyhan Sayadpour Zanjani\n\nPrezidanto de Irana Esperanto-Asocio\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/10/content_75688928.htm", "title": "Sub la Komuna Ĉielo | Mesaĝo de Esperanto Valonio al ĉinaj esperantistoj okaze de la epidemio", "published": "2020-02-10 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de Jean-Pol Sparenberg, prezidanto de Esperanto-Valonio.\n\nKaraj ĉinaj samideanoj,\n\nKompreneble, multaj raportistoj, ĵurnaloj, televidoelsendoj parolas pri la hodiaŭa situacio en Ĉinio kaj pri la progreso de tiu nova koronaria viruso.\n\nMirindaj estas la klopodoj faritaj de la ĉina popolo por la plej efike eble, kontraŭbatali la progreson de tiu epidemio.\n\nNi ricevis bildojn pri la fulmokonstruado de la unua malsanulejo en Wuhan, kiu okazis en malpli ol 10 tagoj kaj ni sekvas la konstruadon de la dua.\n\nNi eksciis, ke ĉinaj scientistoj sukcesis malkovri la sinsekvon de la genoj ĉe la viruso, kiu iomete malfermas la pordon al ebla vakcino.\n\nHodiaŭ, la unua kontaĝita belgino, estis malkovrita inter la pasaĝeroj revenintaj el Wuhan. Ŝi estis izolita en speciala parto de brusela malsanulejo.\n\nNome de niaj valonaj samideanoj, mi deziras atesti, nian amikecon kaj sendi al vi, multajn kuraĝigantajn vortojn/sentojn.\n\nPlej amike\n\nJean-Pol Sparenberg\n\nPrezidanto de Esperanto Valonio\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/10/content_75689002.htm", "title": "Sub la Komuna Ĉielo | Mesaĝo de Korea Esperanto-Asocio al ĉinaj esperantistoj okaze de la epidemio", "published": "2020-02-10 00:00:00", "content_text": "Lastatempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de s-ro SO Jinsu, prezidanto de KEA.\n\nKaraj esperantistoj en Ĉinio, urbo Wuhan kaj provinco Hubei\n\nSaluton kaj sanon!\n\nEn neatendita cirkonstanco oni renkontas tre bedaŭrindan situacion pro la epidemio de pneŭmonio kaŭzita de nova koronaviruso ĉe la plej najbara lando, kie ekaperas eĉ forpasintoj. Kaj ni koreaj esperantistoj deziras tujan malaltiĝon kaj nuliĝon de la infektito en Ĉinio per la klopodoj de viaj registaro kaj popolo kun tutmonda kunlaboro, kaj sanon al la karaj geamikoj de tuta Ĉinio,urbo Wuhan kaj provinco Hubei.\n\nKun espero ke la malsanuloj nepre resaniĝos kaj la malfacila situacio estos tuj baldaŭ venkota, vi havu la kuraĝon en ĉiutaga vivo. Ni koreaj esperantistoj deziras renkonti vin en proksima tempo per la renkontiĝoj de Ĉinio kaj Koreio kun plena sano.\n\nKaj aldone ni prezentas simpation por la malsanuloj infektitaj de la viruso kaj funebron al la forpasintoj kaj kondolencon por iliaj familianoj.\n\nNi amike kaj samideane deziras al vi ke ĉiuj bonfartu,\n\nen la nomo de Korea Esperanto-Asocio.\n\nSO Jinsu, prezidanto de KEA\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/10/content_75689033.htm", "title": "Sub la Komuna Ĉielo | Mesaĝo de Estonio al ĉinaj esperantistoj okaze de la epidemio", "published": "2020-02-10 00:00:00", "content_text": "Lasttempe la Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. En tiuj mesaĝoj la amikoj esprimis sian zorgeman atenton kaj sinceran saluton al ĉinaj esperantistoj. Jen la mesaĝo de Esperanto-Asocio de Estonio kaj Estona Interlingvistika Asocio.\n\nLa gazetaro e- kaj fot-informadas pri la nova kaj danĝera koronaria viruso, invadanta precipe en la regiono de Wuhan. Tre bone, ke la registaro de Ĉinio efike informas la loĝantaron kaj donas defendajn rekomendojn kaj regulojn.\n\nLa desinfektado per dronoj kaj la scienca esplorado por vakcinado de la nova koronaviruso estas tre laŭdindaj.\n\nMedicinaj laboratorioj de Estonio ankaŭ laboras por krei vakcinon kontraŭ 2019nCoV, espereble ni ĉiuj baldaŭ sukcesos.\n\nEfikan agadon deziras\n\nEsperanto-Asocio de Estonio\n\nkaj\n\nEstona Interlingvistika Asocio\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/11/content_75693289.htm", "title": "Sub la Komuna Ĉielo | Mesaĝo de mongola esperantisto al ĉinaj esperantistoj okaze de la epidemio", "published": "2020-02-11 00:00:00", "content_text": "Lasttempe Ĉina Esperanto-Ligo kaj la redakcio de\n\nEl Popola Ĉinio\n\nricevis multajn mesaĝojn el diversaj landoj. Per tiuj mesaĝoj amikoj esprimas sian zorgeman atenton kaj sinceran saluton al ĉinaj esperantistoj. Jen la mesaĝo de mongola esperantisto:\n\nKaraj ĉinaj gesamideanoj,\n\nTutkorajn salutojn al vi! Ĉiutage ni senpacience informiĝas pri disvastiĝanta nova koronvirusa epidemio tra Ĉinio kaj aliaj mondopartoj. Tagon post tago plimultiĝas infektitoj kaj malsaniĝintoj. Precipe en la urbo Wuhan multe suferas la loĝantaro.\n\nKrom la nova koronvirusa epidemio, aperis alispeca gripa epidemio en Hunan. Kiaj malĝojaj okazoj kaj malfacila situacio ja! Karaj niaj gesamideanoj estu singardaj! Ĉiam uzu vian maskon. Estu vi ĉiam trankvilaj, pozitivaj kaj kuraĝaj! Tio helpas al via imuneco. Ni bondeziras al vi kaj al la tuta loĝantaro sanon! Sendube ni kredas ke vi baldaŭ venkos la malfacilaĵojn.\n\nSincere bondezirante,\n\nEnkhee, Mongola KAEM-ano\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/13/content_75701341.htm", "title": "Sub la Komuna Ĉielo | UEA refoje sendis mesaĝon al Ĉina Esperanto-Ligo", "published": "2020-02-13 00:00:00", "content_text": "Frumatene de la 12-a de februaro, la estraro kaj membraro de UEA sendis mesaĝon al la Ĉina Esperanto-Ligo por esprimi subtenon al la ĉina registaro en la batalo kontraŭ la epidemio.\n\nEn la mesaĝo UEA skribis: \"Ni atentas, ke la ĉina registaro kaj la lokaj instancoj kuraĝe, serioze kaj racie batalas kontraŭ la epidemio. Ni kredas, ke pro la fortostreĉoj kaj sinceraj, kompatemaj motivoj vi kapablos venki la viruson en ne tre fora estonteco.\"\n\nEn la mesaĝo UEA deziras al la ĉinaj esperantistoj kuraĝon, sanon, feliĉon kaj sukceson en la batalo kontraŭ la epidemio, sopirante baldaŭ revidi en Esperanto-renkontiĝoj tutmonde. La epidemio ne konas landlimojn, sed ni kredas, ke per komunaj klopodoj de la internacia komunumo la epidemio estos venkita.\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-02/17/content_75711646.htm", "title": "Ĉinio aldonis sep gravajn marĉejojn", "published": "2020-02-17 00:00:00", "content_text": "Lastatempe Ĉinio aldonis sep marĉejojn en la nomliston de la internaciaj gravaj marĉejoj. Ili estas Beidagang-a Marĉeja Natur-Rezervejo en Tianjin, Bilahe-a Natur-Rezervejo en la Interna Mongolio, Hadong-a Ĉe-rivera Natur-Rezervejo en Heilongjiang, Nanji-a Natur-Rezervejo ĉe Poyang-lago en Jiangxi, Minquan-a Natur-Parko ĉe la Iama Trafluejo de la Flava Rivero en Henan, la lago Zhari Namco en Tibeto kaj Shouqu-a Natur-Rezervejo en Gansu.\n\nBeidagang-a Marĉeja Natur-Rezervejo en Tianjin\n\nBilahe-a Natur-Rezervejo en la Interna Mongolio\n\nNanji-a Natur-Rezervejo ĉe Poyang-lago en Jiangxi\n\nLago Zhari Namco en Tibeto\n\nHadong-a Ĉe-rivera Natur-Rezervejo en Heilongjiang\n\nMinquan-a Natur-Parko ĉe la Iama Trafluejo de la Flava Rivero en Henan\n\nShouqu-a Natur-Rezervejo en Gansu\n\nMarĉejo, arbaro kaj maro estas tri grandaj ekologiaj sistemoj de la mondo. Marĉejo estas ejo inter tero kaj akvo. Ĝi posedas bestajn kaj vegetaĵajn resursojn sur tero kaj en akvo. Tiel ĝi havas naturan gen-bankon kaj specialan medion nekompareblan de alia sola ekosistemo.\n\nNun Ĉinio havas 57 internacie gravajn marĉejojn, 602 marĉejajn natur-rezervejojn, 899 ŝtat-nivelajn marĉejajn parkojn, 781 provinc-nivelajn marĉejojn kaj multajn malgrandajn marĉejojn.\n\nFotoj: Ĉina Buroo de Forstumo kaj Herbejo\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-02/18/content_75717685.htm", "title": "En Antarktio: pingvenoj, sterkorarioj kaj homoj harmonie kunestas", "published": "2020-02-18 00:00:00", "content_text": "Lastatempe, ĉina scienc-esplora ŝipo Xuelong-2 restadis en la marareo ĉe la ĉina stacio Changcheng en Antarktio por elŝipigi alportitajn objektojn. Tie, ĉinaj scienc-esploristoj harmonie estas kun sterkorarioj kaj pingvenoj.\n\nLa stacio Changcheng estas la unua scienc-esplora stacio de Ĉinio en Antarktio. Ĝi, finkonstruita en februaro 1985, situas sur la insulo Reĝo Georgo de la Suda Ŝetlanda Insularo. En la loko, je ĉirkaŭ 60 metroj for de la loĝejo de ĉinaj scienc-esploristoj, libere vivas sterkorarioj.\n\nPingvenoj fojfoje aperas unuope aŭ grupe. Ili aŭ iras, aŭ ripozas, viglas ĉe scienc-esploristoj.\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-02/19/content_75721715.htm", "title": "Sub la Komuna Ĉielo | Saed Abbasi: Dum la epidemio, mi estas en Ŝanhajo", "published": "2020-02-19 00:00:00", "content_text": "Saed Abbasi, irana esperantisto kaj komercisto, nun laboras en la kompanio Magenta (Magenta SHANGHAI Trading co,ltd) en Ŝanhajo.  Ĉijare li pasigis la Printempan Feston en Ŝanhajo, kaj antaŭ nelonge ni intervjuis lin. Kiel li vivas en Ĉinio?\n\nĈiujare Ŝanhajo por eksterlandanoj, kiuj loĝas kaj decidas resti dum la Printempa Festo ĉi tie, montras ne kutiman vizaĝon.\n\nPor mi la memoro de unuaj printempaj festoj en Ĉinio ĉiam nodiĝis al subitaj kaj senfinaj orelŝiraj sonoj de petardoj kaj sinsekvaj fajroludoj kiuj lumigis la noktan ĉielon dum la momento de transjariĝo.\n\nJam de ses jaroj tian etoson (pro sekurecaj kaj sanaj kialoj) oni ne plu spertas ene de internaj voj-ringoj de la grandaj urboj; interalie same en Ŝanhajo. Granda parto de ne-lokaj loĝantoj de la urbo foriras por festi kun familianoj en sia propra hejmo kaj la influo de tiu amasa translokiĝo ĉiam estas plej klara en Ŝanhajo. Sur la vastaj stratoj de la urbo kaj en la stacidomoj de la meroo, mi sentas ke la hastema urbo ne plu hastas. Mi imagas ke la stratoj kaj aleoj tuj pli-larĝiĝas dum tiu ĝoja momento de ne-hastemo. La urbon regas ne-kutima silento.\n\nĈijare dum la epidemio eĉ tiu silento ne estis sama.\n\nMi, kiel eble multaj aliaj, nuligis ajnan planon por viziti amikojn en iliaj domoj kaj nur telefone aŭ rete gratulis ilin pro la novjaro. Ankaŭ mi, laŭ la rekomendoj, aĉetis iom pli da manĝaĵoj kaj komencis kuiri hejme; same limigis frekventadon al ekster la domo (certe iom teda!).\n\nPost paso de la unua ŝoko, kiam mi unua-foje ekeliris; mi rimarkis kiom sisteme oni kontrolas la aferon. Nun la vizaĝo de ĉiu homo estis kovrita de masko. Ĉe la enirejo de ĉiu superbazaro kaj ĉe la pordego de ĉiu loĝeja kvartalo, oni mezuris la korpan temperaturon de la enirantaj personoj, kaj celante preventi la malican viruson oni detale registris la nomojn kaj kontaktojn de ĉiuj homoj kiu trapasis la pordojn sur la specifaj listoj. Gvidi lokajn personojn kaj disdoni tiom multe da termometroj al ili dum feriaj tagoj estas miraklo kiu nur povas realiĝi en Ĉinio.\n\nVaste kaj grandskale agordi la procezon de kvaranteno estas alia aspekto de la afero. Malgraŭ ĉi fakto, ke ni ne estis preparitaj por alfronti tian specialan kondiĉon, kaj ke ni ĉiuj maltrankviliĝis pri la ebla propagiĝo de nekonata viruso kaj malgraŭ ne-evidentaj novaĵoj kiuj svarmas en la reto; mi trovis ĉinojn tre obeemaj al la formalaj disciplinoj kiuj enkondukiĝis nur antaŭ kelkaj tagoj. Jen ege valora kultura kutimo, kiu sendube kontribuas por kontroli la epidemion pli efike.\n\nEn la novaĵoj ni aŭdis multe pri volontulaj sindonaj medicinaj kaj logistikaj helpoj kaj asistoj, pri grandskala komuna ago por elimini la novan kronviruson kaj pri agnosko al iaj eraroj kaj misfaroj. Sed la plej vidata estis kuraĝigaj mesaĝoj de homoj al Wuhan-anoj kaj al ĉiuj ĉinoj.\n\nMultaj helpis, por ke ĉi tiu neordinara Printempa Festo estu pli trankvila; por ke malsanuloj kaj iliaj familianoj havu pli da espero. Same alilandanoj kaj interalie irananoj sendis kuraĝigajn mesaĝojn al Wuhan. Mia lando, Irano ene de malfavora kondiĉo de usonaj sankcioj, donacis milionojn da maskoj al Ĉinio.\n\nEble la epidemio estos kontrolata post mallonga tempo; eble ĝin venki postulos pli da tempo. Gravas, ke ni konsideru ĝin kiel tutplaneda defio kaj nur tiel ni povos reale venki ĝin. La komuna ago devas inkludi respekton al la vivo de sovaĝaj bestoj kaj al komuna kunesplorado por eltrovi kuracilojn kaj metodojn kiuj pli efike malebligos propagiĝon de la malsano en la mondo. Ni ne forgesu, ke nun la sano estas nia komuna prioritato.\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-02/26/content_75747252.htm", "title": "Sub la Komuna Ĉielo | Aldreno Speko: Rasismo estas neakceptebla!", "published": "2020-02-26 00:00:00", "content_text": "Aldreno Speko（Brazilo）\n\nAldreno Speko, brazila esperantisto, loĝas kaj laboras en la urbo Xi’an de preskaŭ dek jaroj. Li kunlaboras kun ĉina kompanio por internacia komerco inter Brazilo, Angolo kaj Ĉinio\n\n.\n\nMi trapasas la vintran periodon en Ĉinio, inkluzive de la ĉina novjaro aŭ “Printempa Festo”.\n\nLa Printempa Festo estas azia festivalo. Oni ne celebras ĝin en Brazilo, sed pro tio ke mi jam loĝas ekde 2010 en Ĉinio, mi konscias pri ĝia graveco en ĉinaj kulturo kaj familio.\n\nDum tiu periodo, mi kutime estas invitita de amikoj ( lokaj esperantistoj) por partropreni tagmanĝon aŭ vespermanĝon ĉe ili. Tiam mi povas gustumi diversajn bongustajn frandaĵojn kiel ĝiaŭzio（饺子）,  printempaj rulaĵoj (春卷 ), riza kuko (年糕), dolĉaj rizsferoj (汤圆) kaj fiŝo.\n\nEn la antaŭnokto, mi restis en mia apartamento kaj spektis la faman CCTV gala night . Laŭ la tradicio, la festo estas familia renkontiĝo kaj do mi ne deziras invadi intimecon de ĉinoj dum tiom grava periodo.\n\nDum vintra ferio estas malaltaj temperaturoj, do mi preferas resti en mia loĝejo, kie mi ripozas, legas aŭ skribas, studas Esperanton aŭ ĉinan lingvon, korespondas kun familianoj, parencoj kaj amikoj en Brazilo.\n\nRilate al la nuntempa krizo de la viruso en Wuhan, mi opinias, ke la ĉina registaro rapide agis por solvi la seriozan situacion kaj sukcesas eviti plej ampleksan disvastiĝon de la malsano. Ekzemple, en mia kvartalo, nuntempe ĉiuj loĝantoj devas vesti maskojn kaj rajtas eliri unufoje po ĉiu dutago (por tio oni devas kunporti permesilon kaj montri al la gardisto ĉe la elira pordego).\n\nMi mem kuiras en mia loĝejo kaj pro tio mi bezonas aĉeti legomojn kaj aliajn aferojn laŭbezone. Malbona rezulto de la “kvaranteno” (= izoligo pro malsano) kaj la longa ferio estas tio, ke mankas kelkaj bazaj nutraĵoj en la superbazaroj kaj la prezoj altiĝas ( = virusa inflacio).\n\nKvankam kvarantenoj ne ĉiam estas agrablaj, ĉar ili ĝenas la vivon, tamen, oni devas pensi ne nur pri sia konveneco, sed ĉefe pri ĉies sano kaj bonfarto de la tuta socio.\n\nSe oni ne sin gardas kontraŭ la viruso, oni riskas la vivojn de miloj, eble milionoj da homoj tra Ĉinio kaj la mondo, kiu turnas sian atenton al ĉi tiu lando.\n\nPlej multaj homoj sincere zorgas pri la situacio en Ĉinio, sed kelkaj homoj en kelkaj landoj, uzas la krizon por montri sian antaŭjuĝon pri ĉinoj ĝenerale, kvazaŭ ĉina popolo estus la malsano mem. Oni havas nomon por tio: “Rasismo”. Kaj tio estas neakceptebla!\n\nMi esperas ke la ĉinaj gvidantoj daŭrigos la nuntempajn sanigajn procedurojn, kiuj montriĝas tre efikaj, do la krizo estos finita kiel eble rapide kaj ni povos reveni al nia normala vivo.\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-02/27/content_75751540.htm", "title": "Sub la Komuna Ĉielo | BAK Giwan: Vivu Ĉinio kaj malvivu la viruso!", "published": "2020-02-27 00:00:00", "content_text": "Bak Giwan estas profesoro pri korea lingvo kaj Esperanto en Zaozhuang-universitato. Nun li loĝas kun lia edzino en la urbo Zaozhuang de la provinco Shandong, orienta Ĉinio.\n\nSaluton! Mi estas BAK Giwan el Koreio. Nun mi loĝas en Ĉinio kun mia edzino, en la urbo Zaozhuang de la provinco Shandong.\n\nMi estas 63-jara, kaj mi eklernis Esperanton en 1973 en Koreio. Mi eklaboris en Ĉinio de 2002 kiel profesoro de korea lingvo. Mi instruis ĝin en Yanbian Universitato kaj Jilin Universitato. Ekde 2016 mi instruas la korean kaj Esperanton en Zaozhuang Universitato. Jes, mi havas laborvizon de Ĉinio.\n\nMi revenis al mia lando okaze de jarŝanĝo, kaj tiam mi unuafoje aŭdis pri la nova korona viruso. Sed tiam ĝi ne estis tiom serioza afero. Kaj mi revenis al Ĉinio, kie estas mia hejmo, en la 15a de januaro. Iom post mia reveno la pneŭmonia malsano kaŭzita de la nova viruso fariĝis serioza epidemio, kaj ne nur Ĉinio, sed ankaŭ la tuta mondo falis en grandan bruon kaj hororon.\n\nPasis tagoj kaj venis la plej granda ĉina festotago, Printempan Feston mi ordinare pasigas ĉi tie en Ĉinio. Mi jam plurfoje pasigis la festotagon en Ĉinio, ekde la jaro 2003. Multaj ĉinaj amikoj demandas min, kial mi ne revenas hejmen. Mi do respondas, ke ĉi tie en Ĉinio estas mia hejmo. Mi pensas, ke tie, kie estas mia edzino, mia rizkuirilo kaj mia komputilo, estas mia hejmo (ŝerce…). Ankaŭ ĉi jare mi pasigis la festotagon en Ĉinio, en mia urbo. Sed ĉi jare iom alie ol en la antaŭaj jaroj. Mi kaj mia edzino restis nur hejme, kaj ni ne povis vojaĝi ien ajn, eĉ ne povis eliri el la universitato. Ni estis protektataj nur en la lernejo pro la epidemio. En aliaj jaroj, ni ĉiam vojaĝis al diversaj vidindaj lokoj en Ĉinio. Tio donas al ni grandan plezuron kaj novan energion. Sed ĉi jare, ve…\n\nEn aliaj jaroj mi aŭdis terurajn bruojn en la antaŭnokto de la festo, foje eĉ ĉe la ripozejoj ĉe la ekspresa vojo. Sed ĉi jare mi povis aŭdi nur kelkajn ne tiel terurajn eksplodojn en mia lernejo. Verdire tio estis multe pli bone por miaj oreloj~ En la antaŭnokto de la novjara festo mi preparis materialon de la korea tradicia novjartaga manĝaĵo, nomata Tteokkuk (proksimuma prononco en Esperanto: Tokuk). Ĝi estas long rizkuko (nomita Tteok) simila al blanka serpento, kaj ĝin mi tranĉe dispecigas por la rizkuka supo (nomita Tteokkuk), kiun ni manĝas en la unua mateno de la nova jaro. En Koreio ordinare kaj tradicie tio estas la laboro de virinoj. Sed ĉe mia hejmo nun en Ĉinio, mi mem kutime faras ĝin. Ĝi estas iom fortobezona laboro, kaj tial...\n\nEn Koreio oni diras (ja vere antaŭ multaj jaroj), ke se oni dormas en la antaŭnokto de la novjara festo, liaj aŭ ŝiaj brovoj blankiĝas. Kaj multaj familianoj, ĉefe inoj, preskaŭ sendorme laboras por la preparo de la novjartaga manĝaĵo, ne nur Tteokkuk, sed ankaŭ kelkaj aliaj. Kaj oni preparas multe da kaj manĝas ĝin dum multaj tagoj, proksimume ĝis alia festotago, Plenluna Festo, la 15-a de januaro laŭ luna kalendaro.\n\nEn Koreio kiam mi estis infano, multaj homoj ĝuis kajtoludon dum vintraj tagoj. Sed nuntempe ne tiel ofte; eble nur en kamparaj regionoj... Ĉi jare en tiu nokto mi nur preparis la manĝaĵon kaj iom frue endormiĝis danke al la malmultiĝo de eksplodoj.\n\nPost la neordinara Printempa Festo ĉi jare, pliseveriĝis singardado kontraŭ la epidemio, kaj decidiĝis, ke mi, ne nur mi, sed ankaŭ ĉiuj fremdlandaj profesoroj kaj studentoj de mia lernejo, devas resti nur en la lernejo. Por mi ĝi estis (kaj ankoraŭ estas) unuafoja sperto. Sentiĝis, ke la lernejo havas grandan zorgon pri la bonfarto de fremduloj, sed samtempe mi ankaŭ eksentis pli grandan danĝeron pri la epidemio. Mi kaj mia edzino do decidis, ke ni estu pli severe singardaj ne nur por ni mem, sed ankaŭ por aliaj ĉirkaŭ ni. Kiam ni promenas en la kampuso, ni ĉiam uzas maskojn, kvankam ne troviĝas aliaj homoj.\n\nMi aŭdas, ke diversnivelaj ĉinaj registaroj, ne nur la centra, sed ankaŭ la regionaj, multe klopodas por malaperigi la epidemion kaj kuraci la malsanulojn per ĉiaj rimedoj. Mi komprenas kaj alte taksas la klopodojn, kaj mi sekvas la instrukciojn. Ni devas kunlabori ĉiel por bari la propagiĝon de la epidemio. Ĉi tie en mia lernejo troviĝas entute 5 fremdlandaj profesoroj. Ni povis du-foje eliri por aĉeti necesaĵojn dum nia restado en la lernejo. Kaj tiam mi vidis, ke la stratoj estis preskaŭ malplenaj. Mirinde - Sed mi iom zorgas pri la bonfarto de ekonomio. Se tia situacio daŭrus pli longe, kredeble la tuta ekonomio kaj la ĉiutaga vivo de homoj havus grandan damaĝon. Ho, ve... Mi kaj mia edzino ĉiutage preĝas por la frua finiĝo de la epidemio kaj frua reveno de ordinara vivo de ĉiuj homoj. Mi kredas, ke la ĉina registaro faras sian plej bonon, kaj esperas, ke ĝi rikoltos bonan rezulton tre baldaŭ.\n\nEn la komenco de la fermiĝo de nia lernejo mi aŭdis, ke en mia urbo ĉe iu apartamento troviĝis unu malsanulo de la epidemio kaj tial la tuta apartamento estis blokita kaj neniu povas eliri el ĝi. Kaj tuj poste ne nur la apartamento, sed ankaŭ preskaŭ ĉiuj apartamentoj kaj vilaĝoj de mia urbo komencis bloki la regionon kaj protekti siajn loĝantojn. En la urbo nun troviĝas neniu aŭtobuso nek taksioj. Nur kelkaj privataj aŭtoj veturas surstrate, eble por aĉeti necesaĵojn. Kaj ĉiutage, eble kelkfoje en unu tago, la koncernataj registaraj instancoj de mia urbo kaj de la provinco Shandong sendas saĝtelefonajn mesaĝojn pri la epidemio kaj ankaŭ pri la prezoj de ĉiutagaj manĝaĵoj. Mi vidas, ke en mia urbo ĉiutagaj necesaĵoj estas sufiĉaj kaj la prezoj estas stabilaj. Tio donas al mi du-specajn malajn emociojn samtempe, nome la trankvilon kaj ankaŭ la maltrankvilon. Ĉio nun ŝajnas esti kvazaŭ milito.\n\nHodiaŭ (17-a de februaro) mi kaj mia edzino vizitis bazaron per mia aŭto kun miaj du aliaj fremdlandaj kolegoj kun helpo de la oficistino de la internacia oficejo de la universitato. Hodiaŭ mi trovis, ke surstrate troviĝas iomete pli da homoj kaj aŭtoj ol antaŭ 2, 3 semajnoj. Unu el miaj kolegoj volis aĉeti kelkajn medikamentojn en apoteko, kaj mi vidis duone malfermitan apotekon: la apotekistoj ne akceptas vizitantojn ene kaj la vizitantoj devas stari ekstere, la pordo estas iom loze fermita, kaj oni povas interparoli kaj transdoni medikamentojn tra la pordfendo. Por mi ĝi estas unuafoja sperto. Kaj mia amiko sukcesis aĉeti la bezonatajn medikamentojn.\n\nMi aŭdas, ke multaj landoj en la mondo ankaŭ zorgas pri la propagiĝo de la epidemio. Jes, kompreneble. Sed oni devas ankaŭ kompreni la malsamajn situaciojn kaj cirkonstancojn de ĉiuj landoj. Ne ĉiuj landoj povas havi saman rimedon por ĉiu afero. Ĉiu lando havas sian plej bonan rimedon, ĉu ne? Kaj troa reago kontraŭ la epidemio ne kontribuas al ĝia efika forigo. Mi fojfoje ricevas mesaĝojn kaj telefon-alvokojn de miaj konatoj en Koreio kaj Japanio, kiuj zorgoplene demandas pri la epidemio. Mi pensas, ke ili sentas la danĝeron pli serioze ol mi. Tio do signifas, ke iliaj informoj estas iom troigitaj. Mi aŭdis, ke la epidemio mem ne estas tiel serioza malsano. Ni ne bezonas tro brue reagi al ĝi. En la mondo ĉiam estas malsanoj, kaj ili ĉiam estas venkataj de homoj. Ni povas venki! Tio estas la natura afero de homa vivo. Ni, ĉiuj homoj en la mondo, devas kompreni tion kaj esti iom pli prudentaj.\n\nMi esperas kaj kredas, ke la epidemio, kiu nun multe ĉagrenas nin ĉiujn, tutverŝajne malaperos baldaŭ kaj nia ĉiutaga vivo revenos, kaj ĉiuj homoj rapidos al siaj laboroj. Mi deziras baldaŭ revidi miajn studentojn de la Esperanto-fako de mia universitato. Vivu Ĉinio kaj malvivu la viruso!\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-02/27/content_75751843.htm", "title": "Ĉinio ne toleros kontraŭleĝan komercadon de sovaĝaj bestoj", "published": "2020-02-27 00:00:00", "content_text": "Posttagmeze de la 24-a de februaro, la Konstanta Komitato de la Tutlanda Popola Kongreso de Ĉinio voĉdone decidis tute malpermesi kontraŭleĝan sovaĝbestan komercadon, forigi la malbonan kutimon de manĝo de sovaĝaj bestoj kaj efike gardi la vivon kaj sanon de homoj. La decido estas efektivigita ekde ĝia publikiĝo. La decido klare montras, ke laŭ la leĝoj pri sovaĝbesta protektado, agoj kiel ĉasado, komercado, transportado kaj manĝado de sovaĝaj bestoj estas strikte malpermesataj. Pri kelkaj bestoj, kiel kolombo, kuniklo, k.t.p., kiuj estas artefarite bredataj kaj vaste akceptataj de homoj, la decido deklaras, ke por la bestoj registritaj en la katalogo de brutoj kaj kortobirdoj validas la reguloj de la leĝo pri bestobredado.\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-02/28/content_75755494.htm", "title": "Tulipoj floras en Sichuan de Ĉinio", "published": "2020-02-28 00:00:00", "content_text": "Alvenas printempo kaj floras tulipoj en la vidindejo Huatianjiudi de la urbeto Dadukou en la urbo Luzhou, la provinco Sichuan, sudokcidenta Ĉinio.\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/02/content_75764676.htm", "title": "Recenzo: nova bitalbumo de Rafael Milhomen, Kien vi Iros?", "published": "2020-03-02 00:00:00", "content_text": "La jaro 2020 komencis per bona novaĵo al esperantistoj: la lanĉo de nova bitalbumo de la brazila plurinstrumenta muzikisto Rafael Milhomem, kunproduktita de Vinilkosmo.\n\nLa unua kaj la lasta kanzonoj de tiu ĉi albumo estas la nuraj neinstrumentaj: ili estas la du pecoj da pano de la sandviĉo, kies farĉo estas instrumenta muziko inspirita de pluraj kulturoj de la mondo. Enkondukas la albumon la kanto Kien vi Iros?, invito al vojaĝo tra la mondo, “sen moviĝi de la loko”, per muziko.\n\nLa vojaĝo komenciĝas en nordorienta brazilo, per interesa aranĝo de tradicia muziko de brazila nordoriento, kiu miksas sonojn de akustikaj muzikiloj, per kiuj tia muziko estas tradicie ludata, kun tiuj de elektraj muzikiloj kiuj populariĝis inter la urbana junularo de la tuta mondo. La rezulto estas aŭskultinda.\n\nAl Barato ni iras, per muziko kiu samtempe trankviligas kaj dancigas, en kiu fluto milde sonas. El tie ni revenas al Sud-Ameriko, kie sonas ankaŭ fluto, ĉifoje en Andaj Landoj, akompanata de aliaj muzikiloj.\n\nEl Andoj ni revenas al Azio, ĉi foje Al Ĉinio, kaj per la sono de kavakinjo\n\n*\n\nni konatiĝas kun kernaj elementoj de jarmila muzika tradicio, kiu estas kutime ludata per aliaj muzikiloj.\n\nSekva lando estas Portugalio, lando de kavakinjo kaj fado, kun bunta kulturo kaj aŭskultinda muziko, bone reprezentata en tiu ĉi albumo. Kaj de tie ni iras al Okcidenta Centro de Brazilo, kie loĝas Rafael Milhomem. Per gitaro li sukcesis bone esprimi kiel sonas la tradicia muziko de tiu regiono. Sed nordorient-brazila muziko estas tiom bunta kaj riĉa, ke nova vizito al tiu regiono de la lando estas necesa, kaj ĉifoja muzika sperto malsimilas al tiu, kiun ni havis komence de la vojaĝo.\n\nKial ne transiri la Atlantikon kaj viziti Afrikon? Tie la muziko komenciĝas per sonoj de tamburoj kaj berimbao, poste aliaj muzikiloj aliĝas al la muziko. Sekve ni iras al Persujo, per muziko interesa kaj mistera.\n\nRevenintaj al Brazilo, ni aŭskultas ĉoron el sudorienta parto de la lando. Kial ne profiti la okazon por viziti Argentinon? Tie ni povas ĝui agrablan muzikstilon, prezentitan per gitaroj kaj perkutilo. La vojaĝo estas finita.\n\nRevenintaj al Hejmo, estas tempo por aŭskulti la plej pezan kaj kortuŝan kanzonon de la tuta albumo. Ĝi estis lanĉita pasintjare kiel unuopaĵo kaj kun teksto verkita de Marjorie Boulton. Tiu majstra verko de la poetino atentigas nin pri kiom stulta kaj aĉa estas la milito, kaj kiom noblaj estas amo kaj kunlaboro. La muziko de Rafael Milhomem potencigis la efikon de ŝia mesaĝo. Tiu ĉi kanto estas oportuna fermo por la albumo, ĉar ĝi konsciigas nin pri kiom grava estas paco, kiu siavice postulas amikecon inter la popoloj de la mondo, kaj tiu amikeco nur eblas se ni konatiĝu kun aliaj kulturoj per muzikvojaĝoj kiel tiu ĉi.\n\nAparte substrekindaj estas la divers-specaj muzikiloj en tiu ĉi bitalbumo, inter ili pluraj malmulte konataj de internacia publiko, la kontribuoj de pluraj muzikgastoj, la bela kaj potenca voĉo de Kaliene Araújo, kaj la vasta muzika esplorado kiun la artisto faris por realigi tiun ĉi muzikprojekton. La jarkomenco ne povus esti pli bona por esperanta muziko!\n\nEblas aŭskulti tiun ĉi albumon per elsendfluo de Vinilkosmo-ABONKLUBO aŭ post ĝia aĉeto sur la retejo de Vinilkosmo, kie vi ankaŭ povas senpage aŭskulti pecojn de la kantoj: https://www.vinilkosmo-mp3.com/eo/lirika-hhoroj/rafael-milhomem/2-kien-vi-iros.html\n\n*kavakinjo：(portugale: Cavaquinho) estas kordinstrumento el la familio de la plukinstrumentoj. Ĝi havas la formon de gitaro,\n\nsed estas pli malgranda.\n\nVerkis: Rafael Henrique Zerbetto\n\n:\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2020-03/02/content_75765279.htm", "title": "Sub la Komuna Ĉielo | Chen Jiansheng: Ni certe venkos la epidemion post nelonge!", "published": "2020-03-02 00:00:00", "content_text": "Chen Jiansheng (Esperanta nomo Verdulo)estas kuracisto en la Sanitara Centro por Virinoj kaj Infanoj de Puning, Guangdong-provinco, Ĉinio. Kvankam li ne estas unu el la medicinistoj kiuj rekte batalas kontraǔ la epidemio kaǔzita COVID-19, tamen li daǔre klopodas gardi la sanon de homoj en sia urbo, kaj tiel subtenas liajn gekolegojn kiuj pene laboras en Wuhan. Li kredas, ke Ĉinio baldaǔ venkos la epidemion!\n\n:\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-03/05/content_75777393.htm", "title": "Dezertaj lokustoj eble invados Ĉinion", "published": "2020-03-05 00:00:00", "content_text": "Katastrofo de dezertaj lokustoj disvastiĝas en orienta Afriko kaj okcidenta Azio, kaj multaj landoj anoncis urĝan staton.\n\nLa Ŝtata Administracio de Forstumo kaj Herbejoj atentas tion kaj petas fakulojn prijuĝi influon de la dezertaj lokustoj sur ĉinaj herbejoj kaj adopti necesajn rimedojn.\n\nEstas kvar historiaj notoj pri dezertaj lokustoj en Yunnan kaj Tibeto de Ĉinio. Tamen, la dezertaj lokustoj ne estis en granda nombro nek kaŭzis severan damaĝon.\n\nLaŭ fakuloj, la dezertaj lokustoj eble en junio kaj julio atingos Tibeton de Ĉinio el Pakistano kaj Barato laŭ rivervaloj de la Qinghai-Tibeta Altebenaĵo, aŭ flugos orienten tra Birmo al Yunnan de Ĉinio, aŭ migros norden al Kazaĥio kaj poste al Xinjiang de Ĉinio.\n\nRedaktoro: Liu Zijia\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/05/content_75777793.htm", "title": "Antikva vilaĝo en frua printempo", "published": "2020-03-05 00:00:00", "content_text": "En la 3-a de marto, la vilaĝo Baimei kuŝas inter kolzoflora kampo, verda montaro kaj rivero. Ĝi troviĝas en la urbo Xinyu de la provinco Jiangxi, sudorienta Ĉinio. Tiu vilaĝo estas tre antikva kun pli ol 1 600-jara historio. En la 6-a de junio 2019 ĝi ricevis la titolon “Tradicia Ĉina Vilaĝo”.\n\nRedaktoro: Zhao Wenqi\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/05/content_75777886.htm", "title": "Mesaĝo de UEA okaze de Internacia Virina Tago, 8-a de marto 2020", "published": "2020-03-05 00:00:00", "content_text": "Universala Esperanto-Asocio salutas la virinojn de la mondo, precipe la anojn de la Esperanto-komunumo, okaze de Internacia Virina Tago 2020. Parolantoj de la Internacia Lingvo Esperanto, same virinoj kiel viroj, troviĝas en ĉiu angulo de la mondo. En sia rolo kiel internacia lingvo laboranta por rekta kaj nefiltrita dialogo inter la civitanoj de la mondo, Esperanto unike situas por ĉie helpi virinojn interkomunikiĝi trans la bariloj de distanco kaj lingvo, interŝanĝi vidpunktojn kaj ideojn, kaj organizi sin ĉiuloke por agado subtene al virinoj.\n\nNi rekonas, ke multo farendas: egala kompenso por egala laboro, aliro al edukado, adekvataj sanservoj, jura egaleco, egala klerigo por knabinoj kaj knaboj – la listo longas. El inter tiuj infanoj kiuj havas aliron al edukado, tro multaj knabinoj frue forlasas la lernejon, antaŭ ol ili povas evoluigi la proprajn lertojn aŭ pretigi sin por karieroj. Kvankam Unuiĝintaj Nacioj atingas progreson, precipe per Tagordo 2030 kaj ties Celoj por Daŭripova Evoluigo, kreskantaj problemoj pro klimatŝanĝiĝo, dislokiĝo, militagado kaj epidemioj subfosas tiun progreson – kaj estas eviteblaj. Bezonataj estas pli da dialogado, pli da preteco kompromisi, pli da interkompreniĝo, inter homoj kaj registaroj ĉie. Ni parolu la lingvon de la paco.\n\n“Veraj ŝanĝoj,” laŭ Unuiĝintaj Nacioj, “estas dolorige malrapidaj por la plimulto de virinoj kaj knabinoj de la mondo. Hodiaŭ eĉ ne unu lando povas pretendi, ke ĝi atingis genran egalecon.” Ĉehejma kaj publika perforto kontraŭ virinoj daŭras, same kiel rezisto al feminismaj sukcesoj. “Venis la tempo,” diris Ĝenerala Sekretario António Guterres lastatempe “kiam ni ĉesu klopodi ŝanĝi virinojn, kaj komencu ŝanĝi la sistemojn kiuj malhelpas ilin atingi sian potencialon.”\n\nUEA rekonas kaj honoras la gvidan rolon de virinoj en movadoj por lingva kaj kultura revivigo, kaj por ŝirmi la endoman sferon kontraŭ subpremo kaj diskriminacio. Tiaj iniciatoj formas esencan parton de la strebado starigi mondon kie multaj kulturoj kaj lingvoj povu harmonie kunekzisti, kaj kie vera genra egaleco realiĝu.\n\nSekve, ni esprimas nian solidarecon kun movadoj por forigi diskriminacion kontraŭ virinoj kaj knabinoj kaj krei daŭripovan estontecon kiam ĉiuj homoj traktiĝas kun egalaj atento kaj respekto, sendepende de lingvo, kulturo, genro, kaj aliaj formoj de diverseco.\n\nRedaktis: Rafael Henrique Zerbetto\n\nFonto: UEA\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/05/content_75778078.htm", "title": "Ĉinaj sciencistoj malkovris du ĉefajn subtipojn de la nova koronviruso", "published": "2020-03-05 00:00:00", "content_text": "La plej freŝa eltrovo de ĉinaj sciencistoj montris, ke la nova koronviruso lastatempe estigis 149 mutaciojn kaj evoluis al du ĉefaj subtipoj L kaj S.\n\nLa esploro malkovris, ke la du tipoj havas grandajn diferencojn laŭ distribuo de regiono kaj populacio. La tipo S estas relative maljuna versio, dum la tipo L estas pli agresema kaj infektema. Profunda kono pri malsamaj subtipoj helpas nin adopti malsamajn rimedojn en kuracado, preventado kaj regado de la malsano.\n\nRedaktoro: Liu Zijia\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/06/content_75782005.htm", "title": "Ĉino kiel eble plej rapide publikigos leĝon pri biosekureco", "published": "2020-03-06 00:00:00", "content_text": "La 2-an de marto, proparolanto de Ministerio pri Nacidefendo de Ĉinio Wu Qian diris en la gazetara konferenco pri agadoj de la armeo en la batalo kontaǔ COVID-19, ke Ĉinio kiel eble plej rapide publikigos leĝon pri biosekureco kaj ellaboros rilatajn regulojn kaj sistemon.\n\nWu Qian diris, ke biosekureco estas delonge multe atentata de multaj landoj. En 1992, la Konferenco pri Medio kaj Disvolvado de Unuiĝintaj Nacioj aprobis du dokumentojn, nome\n\nAgendo 21\n\nkaj\n\nKonvencio pri Biologia Diverseco\n\n, kiuj donas specialan atenton al bioteknologio. Por popola sano kaj ŝtataj sekureco kaj longdaŭraj paco kaj stabileco, Ĉinio decidis enskribi biosekurecon en la sistemon pri ŝtata sekureco kaj projekti sistemon pri preventado kaj regado de riskoj pri biosekureco por plue altigi ŝtatan kapablon ĉi-flanke.\n\n“La epidemio reliefigis la gravecon de biosekureco,” diris Wu Qian: “Ĉinio kiel eble plej rapide publikigos leĝon pri biosekureco kaj ellaboros rilatajn regulojn kaj sistemon.”\n\nRedaktoro: Gao Shuyuan\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/06/content_75782281.htm", "title": "Krize endanĝerigita birdo en Yunnan, Ĉinio", "published": "2020-03-06 00:00:00", "content_text": "Lastatempe,\n\nAythya baeri\n\n, kiu estas en listo de monde pereontaj specioj, estis trovita en la marĉeja parko Qinghuahai en Baoshan-urbo, Yunnan-provinco, sudokcidenta Ĉinio.\n\nLaŭraporte,\n\nAythya baeri\n\nestas migranta birdo, kiu vivas en orienta kaj sudorienta Azio. Ĝi reproduktiĝas ĉefe en la malproksima oriento de Rusio kaj orienta Ĉinio, kaj travintras en suda Ĉinio, Birmo, Tajlando, Bangladeŝo, Barato kaj Japanio. Ekde la 1990-aj jaroj, pro habitata perdo, troa ĉasado kaj homa ĝeno, la nombro de tiaj birdoj akre malkreskis. Pro tio ĝi estis enlistigita en la\n\nRuĝan Liston de Endanĝerigitaj Specioj\n\n.\n\nLin Lei, direktoro de la parko Qinghuahai, diris, ke en la lastaj jaroj, kun la restarigo de malsekejoj, la ekologia medio daŭre pliboniĝas, specio kaj nombro de bestoj kaj plantoj daŭre pliiĝas. Ĝis nun 209 specioj da birdoj estas trovitaj en la parko Qinghuahai.\n\nRedaktoro: Kang Caiqi\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/10/content_75796552.htm", "title": "Stabile kreskas la populacio de sovaĝaj bestoj kaj plantoj en Ĉinio", "published": "2020-03-10 00:00:00", "content_text": "La 3-a de marto estas la 7-a Internacia Tago por Sovaĝa Vivo. Ĉijara temo estis “Konservi ĉiun vivaĵon sur la Tero”.\n\nTiu-tage estis lanĉita en Ĉinio aktiveco por la tago.\n\nLaǔ informo el la Ĉina Administracio de Forstumo kaj Herbejo, en la lastaj jaroj Ĉinio efektivigis sisteman projekton pri savado de pereontaj specioj, kio ŝanĝis la tendencon de senĉesa malkresko de endanĝerigitaj sovaĝaj bestoj, inkluzive de granda pando, azia elefanto kaj tibeta antilopo, kaj kreskigas la populacion de sovaĝaj plantoj.\n\nRedaktoro: Gao Shuyuan\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/11/content_75801339.htm", "title": "Ĉinio plifortigas preventon kaj regadon de Spodoptera frugiperda", "published": "2020-03-11 00:00:00", "content_text": "Wu Kongming, membro de la Ĉina Akademio de Inĝenierado, antaŭvidis lastatempe, ke la katastrofo de\n\nSpodoptera frugiperda\n\n(speco de noktopapilio) eble trafos la basenon de Jangzio komence de aprilo, la basenon de la Flava Rivero en majo kaj nordorientan Ĉinion en junio.\n\nIli estas migrantaj fiinsektoj, alarmataj tutmonde de la Nutraĵa kaj Agrikultura Organizo de UN, ĉar ili estas fekundaj, moviĝas rapide kaj serioze damaĝas kreskadon de maizo kaj aliaj agrikulturaj plantoj.\n\nLa insektoj unuafoje invadis Ĉinion lastjare.\n\nPor efike preventi kaj regi la insektojn, Esplor-Instituto de Medio kaj Planto sub la Ĉina Akademio de Tropikaj Agrikulturaj Sciencoj plifortigas monitoradon kaj teknik-esploradon por trakti la insektojn.\n\nRedaktoro: Liu Zijia\n\n:\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-03/13/content_75810395.htm", "title": "Esperantisto-volontuloj en Hubei, serioze trafita de la epidemio, ricevis protektaĵojn el alilokaj esperantistoj!", "published": "2020-03-13 00:00:00", "content_text": "Hubei-a Esperanto-Asocio raportas en la provinco Hubei, serioze trafita de la epidemio de COVID-19: lastatempe kelkaj protektaj bezonaĵoj kontraǔ la nova koronviruso atingis esperantisto-volontulojn en la urboj Wuhan kaj Huangshi de Hubei-provinco. Ili estas donacitaj de ĉinaj esperantistoj el diversaj lokoj.\n\nEsperantisto-volontuloj en Hubei\n\nInter la donacitaj objektoj estas krudmaterialoj por fari maskojn.\n\nRaportis Hubei-a Esperanto-Asocio, Wuhan-a Esperanto-Asocio kaj Huangshi-a Esperanto-Asocio\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/18/content_75829680.htm", "title": "Letero de Chen Haosu al Renato Corsetti", "published": "2020-03-18 00:00:00", "content_text": "Estimata sinjoro Renato Corsetti,\n\nMi estas eksprezidanto de la Ĉina Esperanto-Ligo. En la 89a UK en Pekino, julie 2004, mi havis grandan honoron konatiĝi kun vi. Ĉe la jarcenta kruciĝo ni kune atestis disvolvadon de Esperanto-movado en la tuta mondo.\n\nMalfeliĉe furioziĝas tutmonde la epidemio de COVID-19. Mi informiĝis, ke ankaŭ via patrujo, Italio, nun suferas la epidemian atakon, kaj la situacio estas tre malbona. Tio min multe maltrankviligas. Per tiu ĉi letero mi esprimas mian simpation al vi kaj malnovaj amikoj de Esperanto-movado, kaj esperas, ke vi estos liberaj de infektiĝo, tenos vin sanaj, travivos la katastrofon kaj sane kaj ĝoje iros al estonteco.\n\nEstiĝo kaj disvastiĝo de tiu ĉi epidemio donas al ni profundan penson. La homaro ja estas en la komuna komunumo: unu prosperas, aliaj esperas; unu disfalas, aliaj malfacilas. Do ni devas unuiĝi kaj kune agadi kontraŭ malfacilo, kaj nur tiel ni povos gajni belan morgaŭon de komuna progreso. Ĉinio estas la unua lando atakita de la epidemio, kaj post penado ĝi bridas la malsanon. Ĉinio rigardas la suferon de tiuj landoj trafataj de COVID-19 kiel sian kaj sentas tion, kion ili travivas nun. Mi elkore deziras, ke la itala popolo unuiĝu kaj kiel eble plej baldaŭ venku la katastrofon. Ni, esperantistoj, kun la ideo pri unuiĝo de la homaro, jam de multaj jaroj oferis siajn fortojn por la amo kaj solidareco inter ĉiuj popoloj, kaj nature faras aktivan rolon en tiu ĉi batalo. Ĉi tie mi, esperantisto, refoje esprimas al vi miajn saluton kaj bondeziron.\n\nMi atendas renkontiĝi kaj konversacii kun vi en universalaj kongresoj aŭ aliaj okazoj; pli bone se estos en Pekino. Mi kredas, ke ŝanco de ni esperantistoj estas bona same kiel la komuna estonteco de la homaro. Ni certe vidos la tagon, en kiu ni kunvenos en la suno de venko. Ni atendas alvenon de la gloro, post sennombraj klopodoj.\n\nSincere via,\n\nChen Haosu\n\nLa 14an de marto, 2020, Pekino\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/19/content_75834263.htm", "title": "Sub la Komuna Ĉielo  |  Per rakonto kaj poemo sud-korea veterano kuraĝigas nin batali kontraǔ COVID-19", "published": "2020-03-19 00:00:00", "content_text": "La 17an de marto, sinjoro SO Gilsu, sud-korea veterana esperantisto kaj honora membro de UEA, sendis mesaĝon al ĉinaj esperantistoj, esprimante sian zorgon kaj subteno pri la batalo de la ĉina popolo kontraǔ la epidemio. En la mesaĝo li diris, ke ne nur la viruso estas infektema, sed ankaǔ timo infektiĝas. Li citis jenan rakonton:\n\nPilgrimanto iris cele al Bagdado, survoje iu alia avenis.\n\n“Kien vi iras?” demandis la pilgrimanto.\n\n“Al Bagdado”\n\n“Ankaŭ mi, ni havas saman celon.”\n\nLa du komencis kunpaŝadon al Bagdado.\n\nSurvoje la malfrua alveninto petis al la pilgrimanto porti lin surdorse, dirante, ke li sentas doloron ĉe la kruroj.\n\nLa pilgrimanto, do, portis lin sur sia dorso, kaj demandis:\n\n“Por kio vi iras al Bagdado?”\n\n“Mi estas pesto, kaj iras al Bagdado por mortigi 30,000 homojn.”\n\n“Ĉar mi helpis vin, malgrandigu la nombron de la mortontoj al 5,000.”\n\n“Bone, ĉar vi faris bonon al mi, mi mortigos nur 5,000.”\n\n“Dankon, tamen kiel mi faru, se vi ne plenumos la promeson?”\n\n“Elvoku min per tiu ĉi sekreta vorto, mi aperos antaŭ vi kaj tiam vi povos mortigi min.”\n\nPost la ripozo, la pesto rapide iris al Bagdado.\n\nLa pilgrimanto fine alvenis al Bagdado, kaj trovis jam grandan katastrofon pro la pesto: en la urbo jam estis 30,000 mortintoj.\n\nLa kolera pilgrimanto elvokis la peston, kaj insultis lin:\n\n“Vi rompis la promeson, kaj mi mortigos vin laŭ nia interkonsento.”\n\n“Momenton, kara sinjoro, mi mortigis nur 5,000 laŭ nia interkonsento.”\n\n“Sed jam mortis 30,000 homoj pro la pesto en Bagdado.”\n\n“Mi mortigis nur 5,000, kaj aliaj ne mortis pro la pesto.”\n\n“Kial, do, la aliaj 25.000 mortis?”\n\n“Ili mortis ne pro la pesto, sed pro la timego (konsterniĝo).”\n\nSO Gilsu diris, ke la rakonto legita de li antaŭ 50 jaroj en iu espernanto-libro forte influis lin, de tiam li klopodas dum la vivo kuraĝigi homojn, helpi ilin konkeri timon. Per poemo li subtenas nin:\n\nSuferi tiom, kiom mi malsanas,\n\nperdi tiom, kiom mi perdas,\n\nesti laca tiom, kiom mi laciĝas,\n\nsenti mankon tiom, kiom al mi mankas.\n\nJen venis la sezono de novaj ĝermoj kaj floroj,\n\nla orkido en verando, kiu atendis printempon, ekfloras.\n\nKiel la lasta jaro, post kelkaj tagoj ĝi plene floros.\n\nKaraj geamikoj,\n\npost nokto venas mateno,\n\npost vintro venas printempo,\n\nni ĉiuj plene aspiru la esperoplenan printempon!\n\nRedaktoro: Xie Ruifeng\n\n:\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/24/content_75854021.htm", "title": "Premio Paul Gubbins por Nova Ĵurnalisma Talento", "published": "2020-03-24 00:00:00", "content_text": "Okaze de la 40-jara ekzisto de\n\nMonato\n\n, kaj por memorigi sian forpasintan ĉefredaktoron Paul Gubbins, la revuo starigis la Premion Paul Gubbins por Nova Ĵurnalisma Talento. Ĉiujare, kaj tiel longe ke restos mono en la fonduso kreita pro tiu ĉi celo, estos aljuĝataj ĉefpremio de 250 eŭroj, dua kaj tria premioj de 100 eŭroj kaj sep senpagaj abonoj de\n\nMonato\n\n.\n\nRegularo\n\nPovas partopreni ĉiu persono, kiu bone regas Esperanton kaj kiu ne verkis por\n\nMonato\n\nen la lastaj kvin jaroj.\n\nPor partopreni la kandidatoj sendu tekston de minimume 500 kaj maksimume 2500 vortoj al nova_talento@monato.be.\n\nLa temoj inter kiuj la kandidatoj povas elekti estas:\n\n* Politiko, vivo, turismo aŭ historio de sia propra lando aŭ regiono\n\n* Ekonomio\n\n* Komputado\n\n* Scienco\n\n* Medio kaj ekologio\n\n* Lingvo\n\nAtentu, ke do Esperanto-movado ne estas inter la temoj.\n\nMonato\n\nestas revuo en Esperanto, ne pri Esperanto.\n\nLa kontribuoj estu originale verkitaj por\n\nMonato\n\n. Do ne estos akceptitaj tradukoj, nek artikoloj, kiuj jam aperis aliloke.\n\nLa aldono de fotoj al artikoloj estas rekomendata. Tiuj fotoj devas esti faritaj de la aŭtoro mem, aŭ almenaŭ li posedu la permeson publikigi ilin en\n\nMonato\n\n. Se en la foto aperas personoj, li havu la permeson de tiuj personoj, por uzi la foton kune kun la artikolo, aŭ eventuale, permeson de la gepatroj, se en la foto aperas infanoj.\n\nPartoprenanto donas al la eldonanto la ekskluzivan eldonrajton de la tekstoj, kiujn ŝi/li havigas al\n\nMonato\n\npor tiu ĉi konkurso. Tiuj rajtoj validas por la presita kaj la ciferecaj eldonoj de la revuo.\n\nLa redaktoroj decidos, surbaze de la lingva kaj ĵurnalisma talentoj de la aŭtoroj, kiuj artikoloj partoprenantaj en la konkurso aperos en\n\nMonato\n\n. El tiuj la ĵurio, konsistanta el redaktoroj de\n\nMonato\n\nkaj eksteruloj, elektos ĉiujare la dek plej bonajn kaj atribuos al iliaj aŭtoroj la premiojn.\n\nPartoprenanto povas sendi plurajn kontribuojn, sed povas gajni nur unu premion. Kiu ne gajnis unu el la ĉefpremioj rajtas en la venonta jaro denove partopreni. Se ne estas sufiĉe da valoraj kontribuoj, povas esti malpli ol dek premioj.\n\nAntaŭ ol ekverki, indas demandi ĉe nova_talento@monato.be, ĉu via temo taŭgas por la konkurso. Tie vi povas ricevi ankaŭ ĉiujn pliajn informojn. Kiu ne konas\n\nMonaton\n\npovas elŝuti plurajn kompletajn numerojn (https://www.monato.be/2018/pdfindex.php).\n\nĈu vi deziras iom informi pri tiu ĉi iniciato en via grupo aŭ dum iu renkontiĝo? Do presu tiun ĉi afiŝeton kaj distribuu ĝin!\n\nPaul Gubbins estis redaktoro de\n\nMonato\n\nekde 1993 kaj ĉefredaktoro de januaro 2011 ĝis lia morto en aŭgusto 2016. Pliajn detalojn pri lia vivo vi povas trovi en Vikipedio (https://eo.wikipedia.org/wiki/Paul_Gubbins) kaj en nekrologo (https://www.monato.be/2016/011771.php) verkita de la honora ĉefredaktoro de\n\nMonato\n\n, Stefan Maul.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/25/content_75858482.htm", "title": "Mesaĝo de brazila E-radio al ĉina popolo", "published": "2020-03-25 00:00:00", "content_text": "Kiam la epidemio de COVID-19 minacas la tutan mondon, brazila esperantisto Fabiano Henrique sendis mesaĝon al la E-sekcio de\n\nEl Popola Ĉinio\n\nnome de la Esperanta Redakcio de Radio Rio-de-Ĵaneiro. En la mesaĝo, li esprimas solidarecon al la ĉina popolo, okaze de la tutmonda epidemio de COVID-19. Li diris: “Mi deziras sanon, pacon kaj forton al vi ĉiuj. La solvo por tiu problemo estu baldaŭ trovita.”\n\nFabiano Henrique estas membro de la teamo, kiu redaktas kaj prezentas la Esperantajn programerojn de Radio Rio de Janeiro, li ankaǔ apartenas al la konsilantaro de tiu radiostacio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/25/content_75858917.htm", "title": "Mesaĝo de Ĉina Esperanto-Ligo al Irana E-Asocio", "published": "2020-03-25 00:00:00", "content_text": "Estimataj samideanoj de Irana E-Asocio，\n\nLastatempe ni informiĝis el televido kaj interreto, ke propagiĝas la epidemio de COVID-19 en  Irano kaj pluraj landoj, kaj la situacio estas danĝera. La senkora viruso komencis ataki niajn amikojn. Ni ĉinaj esperantistoj, kiuj kontraŭbatalas la epidemion, havas la saman senton kiel la vian kaj maltrankviliĝas pri via bonfarto. En la nomo de ĉinaj esperantistoj, mi esprimas profundan simpation al iranaj esperantistoj. Mi deziras, ke la irana popolo precipe iranaj esperantistoj plej baldaŭ venku la epidemion kaj malfacilojn.\n\nEkde la Printempa Festo ĉi-jare Ĉinio kontraŭbatalas la epidemion. En tiuj malfacilaj tagoj ni ricevis salutojn, prizorgojn kaj subtenojn el E-organizoj kaj individuoj el diversaj landoj inkluzive de tiuj de Irano. Ili donas al ni varmon, forton kaj fidon. La epidemio en Ĉinio estas ĝenerale regata danke al klopodoj el ĉiuj flankoj. Ni esperas, ke niaj spertoj en la traktado de la epidemio povos helpi Iranon, kaj tio povas esti plej granda konsolo por ni.\n\nLa viruso estas nia komuna malamiko. Nun Ĉinio kaj Irano kune laboras, kaj mi kredas, ke ni povos plej rapide venki la viruson. Ni atendas ĉiutage ricevi vian novaĵon pri pliboniĝo de la situacio kaj deziras renkontiĝi kun vi en Montrealo.\n\nChen Shi\n\nKonstanta vicprezidanto de ĈEL\n\nLa 25a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/25/content_75858948.htm", "title": "Mesaĝo de Ĉina Esperanto-Ligo al Itala E-Asocio", "published": "2020-03-25 00:00:00", "content_text": "Estimataj samideanoj de Itala E-Asocio,\n\nLastatempe ni informiĝis el televido kaj interreto, ke propagiĝas la epidemio de COVID-19 en Italio kaj pluraj landoj, kaj la situacio estas danĝera. La senkora viruso komencis ataki niajn amikojn. Ni ĉinaj esperantistoj, kiuj kontraŭbatalas la epidemion, havas la saman senton kiel la vian kaj maltrankviliĝas pri via bonfarto. En la nomo de ĉinaj esperantistoj, mi esprimas profundan simpation al italaj esperantistoj. Mi deziras, ke la itala popolo precipe italaj esperantistoj plej baldaŭ venku la epidemion kaj malfacilojn.\n\nEkde la Printempa Festo ĉi-jare Ĉinio lanĉis kampanjon kontraŭ la epidemio. En tiuj malfacilaj tagoj ni ricevis salutojn, prizorgojn kaj subtenojn el E-organizoj kaj individuoj el diversaj landoj inkluzive de tiuj de Italio. Ili donas al ni varmon, forton kaj fidon. La epidemio en Ĉinio estas ĝenerale regata danke al klopodoj el ĉiuj flankoj. Ni esperas, ke niaj spertoj en la traktado de la epidemio povos helpi Italion, kaj tio povas esti plej granda konsolo por ni.\n\nLa viruso estas nia komuna malamiko. Nun Ĉinio kaj Italio kune laboras, kaj mi kredas, ke ni povos plej rapide venki la viruson. Ni atendas ĉiutage ricevi vian novaĵon pri pliboniĝo de la situacio kaj deziras renkontiĝi kun vi en Montrealo.\n\nChen Shi\n\nKonstanta vicprezidanto de ĈEL\n\nLa 25a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/25/content_75858963.htm", "title": "Mesaĝo de Ĉina Esperanto-Ligo al Japana Esperanto-Instituto", "published": "2020-03-25 00:00:00", "content_text": "Estimataj samideanoj de Japana Esperanto-Instituto，\n\nLastatempe ni informiĝis el televido kaj interreto, ke propagiĝas la epidemio de COVID-19 en Japanio kaj pluraj landoj, kaj la situacio estas danĝera. La senkora viruso komencis ataki niajn amikojn. Ni ĉinaj esperantistoj, kiuj kontraŭbatalas la epidemion, havas la saman senton kiel la vian kaj maltrankviliĝas pri via bonfarto. En la nomo de ĉinaj esperantistoj, mi esprimas profundan simpation al japanaj esperantistoj. Mi deziras, ke la japana popolo precipe japanaj esperantistoj plej baldaŭ venku la epidemion kaj malfacilojn.\n\nEkde la Printempa Festo ĉi-jare Ĉinio kontraŭbatalas la epidemion. En tiuj malfacilaj tagoj ni ricevis salutojn, prizorgojn kaj subtenojn el E-organizoj kaj individuoj el diversaj landoj inkluzive de tiuj de Japanio. Ili donas al ni varmon, forton kaj konfidon. La epidemio en Ĉinio estas ĝenerale regata danke al klopodoj el ĉiuj flankoj. Ni esperas, ke niaj spertoj en la traktado de la epidemio povos helpi Japanion, kaj tio povas esti plej granda konsolo por ni.\n\nLa viruso estas nia komuna malamiko. Nun Ĉinio kaj Japanio kune laboras, kaj mi kredas, ke ni povos plej rapide venki la viruson. Ni atendas ĉiutage ricevi vian novaĵon pri pliboniĝo de la situacio kaj deziras renkontiĝi kun vi en Montrealo.\n\nChen Shi\n\nKonstanta vicprezidanto de ĈEL\n\nLa 25a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/25/content_75858979.htm", "title": "Mesaĝo de Ĉina Esperanto-Ligo al Korea Esperanto-Asocio", "published": "2020-03-25 00:00:00", "content_text": "Estimataj samideanoj de Korea Esperanto-Asocio,\n\nLastatempe ni informiĝis el televido kaj interreto, ke propagiĝas la epidemio de COVID-19 en la Korea Respubliko kaj pluraj landoj, kaj la situacio estas danĝera. La senkora viruso komencis ataki niajn amikojn. Ni ĉinaj esperantistoj, kiuj kontraŭbatalas la epidemion, havas la saman senton kiel la vian kaj maltrankviliĝas pri via bonfarto. En la nomo de ĉinaj esperantistoj, mi esprimas profundan simpation al koreaj esperantistoj. Mi deziras, ke la popolo de la Korea Respubliko precipe koreaj esperantistoj plej baldaŭ venku la epidemion kaj malfacilojn.\n\nEkde la Printempa Festo ĉi-jare Ĉinio lanĉis kampanjon kontraŭ la epidemio. En tiuj malfacilaj tagoj ni ricevis salutojn, prizorgojn kaj subtenojn el E-organizoj kaj individuoj el diversaj landoj inkluzive de tiuj de la Korea Respubliko. Ili donas al ni varmon, forton kaj fidon. La epidemio en Ĉinio estas ĝenerale regata danke al klopodoj el ĉiuj flankoj. Ni esperas, ke niaj spertoj en la traktado de la epidemio povos helpi al la Korea Respubliko, kaj tio povas esti plej granda konsolo por ni.\n\nLa viruso estas nia komuna malamiko. Nun Ĉinio kaj  la Korea Respubliko kune laboras, kaj mi kredas, ke ni povos plej rapide venki la viruson. Ni atendas ĉiutage ricevi vian novaĵon pri pliboniĝo de la situacio kaj deziras renkontiĝi kun vi en Montrealo.\n\nChen Shi\n\nKonstanta vicprezidanto de ĈEL\n\nLa 25a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/26/content_75863098.htm", "title": "Mesaĝo de Ĉina Esperanto-Ligo al brazilaj esperantistoj", "published": "2020-03-26 00:00:00", "content_text": "Estimataj samideanoj de Brazilo，\n\nLastatempe ni informiĝis el televido kaj interreto, ke propagiĝas la epidemio de COVID-19 en Brazilo kaj pluraj landoj, kaj la situacio estas danĝera. Ni, ĉinaj esperantistoj, kiuj kontraŭbatalas la epidemion, havas la saman senton kiel la vian kaj maltrankviliĝas pri via bonfarto. Nome de ĉinaj esperantistoj, mi deziras, ke la brazila popolo plej baldaŭ venku la epidemion kaj la malfacilaĵojn.\n\nEn la malfacilaj tagoj de la epidemio ni ricevis salutojn, prizorgojn kaj subtenojn el E-organizoj kaj individuoj el diversaj landoj, inkluzive de tiuj de Brazilo kiel la E-redakcio de Radio Rio-de-Ĵaneiro. Ili alportis al ni varmon, forton kaj fidon. La epidemio en Ĉinio estas ĝenerale regata danke al klopodoj de ĉiuj flankoj. Ni esperas, ke niaj spertoj en la traktado de la epidemio povos helpi aliajn landojn.\n\nChen Shi\n\nKonstanta vicprezidanto de ĈEL\n\nLa 26a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/26/content_75863742.htm", "title": "Mesaĝo de Ĉina Esperanto-Ligo al Universala Esperanto-Asocio", "published": "2020-03-26 00:00:00", "content_text": "Estimataj samideanoj,\n\nLastatempe ni informiĝis el televido kaj interreto, ke propagiĝas la epidemio de COVID-19 en la mondo, kaj la situacio estas danĝera. La senkora viruso atakas niajn amikojn. Ni, ĉinaj esperantistoj, kiuj kontraŭbatalas la epidemion, maltrankviliĝas pri la bonfarto de tutmondaj esperantistoj kaj diverslandaj popoloj. Nome de ĉinaj esperantistoj, mi deziras, ke ni ĉiuj plej baldaŭ venku la epidemion kaj malfacilojn.\n\nEkde la Printempa Festo ĉi-jare Ĉinio lanĉis kampanjon kontraŭ la epidemio. En tiuj malfacilaj tagoj ni ricevis salutojn, prizorgojn kaj subtenojn el UEA kaj aliaj E-organizoj kaj individuoj. Ili donas al ni varmon, forton kaj fidon. La epidemio en Ĉinio estas ĝenerale regata danke al klopodoj el ĉiuj flankoj. Ni esperas, ke niaj spertoj en la traktado de la epidemio povos helpi aliajn landojn.\n\nMi kredas, ke ni povos plej rapide venki COVID-19. Ni ĉiutage atendas novaĵojn pri pliboniĝo de la situacio kaj deziras renkontiĝi kun niaj amikoj en Montrealo.\n\nChen Shi\n\nKonstanta vicprezidanto de ĈEL\n\nLa 26a de marto, 2020\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/27/content_75867812.htm", "title": "Vi uzas maskon, ĉu ne?", "published": "2020-03-27 00:00:00", "content_text": "Surmeti maskon ŝajnas io simpla, sed ĉu vi ĝuste uzas ĝin? Jen gravaj informoj pri tiu temo.\n\nI. Kiel elekti la ĝustan maskon?\n\nPaperaj kaj kotonaj maskoj estas facile troveblaj en merkatoj kaj estas faritaj por protekti nin kontraŭ polvo aŭ malvarmo kaj tio signifas, ke la materialoj el kiuj ili estas faritaj ne estas sufiĉe densaj por bari viruson. Preventado kontraŭ virus-infektiĝo postulas profesiajn maskojn, inkluzive de kirurgaj maskoj, N95 maskoj, KN95 maskoj kaj tiuj eĉ pli altnivelaj.\n\nKirurga masko povas bloki ĝis 70% de la ĝermoj kaj bakterioj. Se vi volas viziti publikajn lokojn kaj ne kontakti pacientojn, ĝi estas sufiĉa.\n\nLa “N” en la N95/KN95 masko signifas Ne-oleaj partikloj. La “95” signifas, ke efiko de fintrado atingas 95% laŭ la normoj de Nacia Instituto pri Sekureco kaj Sano de Laboristoj. Kiel la nomo sugestas, la kuraca masko N95 povas bloki 95% de bakterioj!\n\nII.Kiel ĝuste surmeti maskon?\n\nLa plej grava afero estas teni ĝin hermetike ligita al via haŭto. Malĝusta surmeto tute ne kapablas protekti vin.\n\nMultaj homoj surmetas maskon fojfoje. Por eviti infektiĝon per la masko, oni devas ĝuste purigi siajn manojn antaŭ ol maskosurmeto. Necesas identigi la supron kaj la malsupron, la internan kaj la eksteran flankon de la masko: la kolora flanko devas esti ekstere, kaj la naztenilo en la supro.\n\nPost maskosurmeto, komplete malfaldu la maskon por komplete kovri buŝon, nazon kaj makzelon. Sekve premu la naztenilon sur la nazo por hermetike kunligi ambaŭ.\n\nLongdaŭra uzo de sama masko malbonas: akvosorbilo humidiĝas kaj faciligas bakterian proliferadon. Necesas regule ŝanĝi vian maskon.\n\nAtente demetu vian maskon. Antaŭ ol demeti ĝin, lavu viajn manojn. Por laĉmaskoj: unu mallaĉu la rimenon ĉirkaŭ via kolo, sekve tiun ĉirkaŭ via kapo. Por oreltenebla masko: demetu la elastan fadenon el viaj oreloj kaj evitu tuŝi la eksteran flankon, sur kiu povas esti virusoj kaj bakterioj. Refoje lavu viajn manojn post forĵeti la maskon.\n\nIII.Ĝusta maniero forĵeti maskon\n\nMaskoj uzitaj en malsanulejoj devas esti metitaj en sakoj por medicina rubaĵo. Maskoj uzitaj de civitanoj devas esti enmetitaj en ekskluziva rubujo por forĵetitaj maskoj.\n\nPor protekti la sanon de vi kaj aliuloj, bonvolu ĝuste forĵeti vian maskon por eviti infektiĝojn.\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-03/27/content_75868093.htm", "title": "Printempa Reta Kursaro okazos en kastelo Greziljono aprile", "published": "2020-03-27 00:00:00", "content_text": "Anstataŭ PRINTEMPAS 2020 en kastelo Greziljono, okazos PRK en via hejma kastelo:\n\nPRK, Printempa Reta Kursaro, okazos de la 17a ĝis la 19a de Aprilo.\n\nRestu hejme, sed lernu intense per retaj komunikiloj en virtuala Esperanto-kastelo!\n\nDum PRK vi lernos multe sed vi ankaŭ multe praktikos kun homoj el diversaj landoj. La instruado alternigos diversajn formojn de lernado kaj ekzercado, kaj diversajn eblojn de distanca komunikado. PRK proponos ankaŭ vesperan programon (prelegoj, ludoj, koncertoj, ktp). PRK estas malfermita al ĉiuj, kun kvar niveloj de komencanto ĝis C1.\n\nPor informoj pri kondiĉoj, aliĝado, pagado, klaku sur la ligilon:\n\nhttps://framaforms.org/printempa-reta-kursaro-1585040804\n\nNe atendu, la lokoj estas limigitaj je 8 partoprenantoj en ĉiu grupo!\n\nNi esperas ke tiu nova sperto logas vin por travivi tiun strangan situacion de enfermiĝo.\n\nRaportita de Jannick (gresillon.org/prk)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-03/31/content_75882429.htm", "title": "Rakonto de Spomenka Štimec pri la spertoj dum la tertremo en Zagrebo", "published": "2020-03-31 00:00:00", "content_text": "Multaj demandis min: “Kiel fartas esperantistoj post la tertremo en Zagrebo la 22an de marto 2020?” Jen mia sperto：\n\n——Spomenka Štimec\n\nMi loĝas en la urbocentro de Zagrebo en la mezepoka strato Nova ves. La unuaj tertremoj estis du, la unua je la 6:24, kaj post duonhoro venis la dua, iom malpli forta. Ni aŭdis fortegan bruon, kaj tuj post ĝi venis skuegoj, pro kiuj mi flugis de la lito. La bruo ne venis nur de la tertremo sed tute aparte de frakasitaj glasoj (el ses miaj belaj verdaj alzasaj glasoj la tertremo ŝatis detrui kvin, ĉampanaj glasoj aldone, glasoj por glaciaĵoj, japanaj teleroj kaj ceramikaĵoj, tekruĉoj kaj vinkruĉoj, ĉion la puŝo de la tertremo elĵetis el mia kuireja ŝranko.) La tertremo ĉe mi odoris je kuba rumo, ĉar frakasiĝis plena botelo da blanka rumo kaj aspergis la polvon.\n\nMultaj domoj en la strato estas damaĝitaj. Ĉiuj loĝantoj elkuris surstraten en malvarman matenon en negliĝo kaj forgesis por momento la koronviruson. Mi havis mian maskon survizaĝe kaj gantojn. Poste atakis nin 90 tertremoj malpli fortaj. Se iu demandas: “Kiel vi fartas?” La respondo estas: “Mi fartas 5,50 laŭ Richter”.\n\nMian domon jam vizitis du arkitektoj kun kaskoj surkape, el 300 kiom nun cirkulas tra la urbo kaj inspektas la zagrebajn domojn. Post la kontrolo ili gluis sur la pordon la verdan etikedon. Tio signifas, ke oni rajtas loĝi en tiu domo.\n\nĈirkaŭ 300 zagrebanoj ne rajtas loĝi en siaj domoj, ili ricevis provizoran restadon en studenta domo. Mi estas kontenta, ke mi rajtas dormi hejme kaj reordigi mian bibliotekon. El ĉiuj Esperantaj libroj la plej bonan flugkapablon havis la libro ricevita de So Gilsu\n\nMi serĉas mian perditan\n\n…\n\nAnkaŭ nia Esperanto-klubo en Vodnikova en la sufiĉe damaĝita zagreba urbocentro fartas bone.\n\nSaluton el Zagrebo kiun ni devos rekonstrui dum venontaj jaroj. TAKE havus grandan laboron ĉe ni. Sed unue ni venku koronviruson kaj poste ni sanigu la vundojn. Granda laboro antaŭ ni.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-04/01/content_75886715.htm", "title": "UEA serĉas profesian kontrevizoron", "published": "2020-04-01 00:00:00", "content_text": "UEA serĉas profesie kvalifikitan kontrevizoron (CPA aŭ simila kvalifiko, aktiva aŭ emerita laboranto por profesia revizorfirmao, aŭ posedanto de agnoskita revizora servo/ entrepreno).\n\nLa kandidato devas scipovi legi Esperanton.\n\nNe devas esti nederlandano. Ne povas havi ian oficon, postenon aŭ konsultan rilaton en UEA aŭ TEJO. Ĉiuj vojaĝelspezoj kaj restadelspezoj en Roterdamo pagotaj, kun honorario.\n\nKandidatiĝproponojn bv. sendi al uea-prezidanto@esperanto.org\n\n(El\n\nEsperanto\n\n)\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-04/01/content_75886802.htm", "title": "Korona viruso kaj la 52-a Malferma Tago", "published": "2020-04-01 00:00:00", "content_text": "Ni bedaŭras informi vin ke pro la progreso de la epidemio kaj sekvante la rekomendojn de la oficialaj instancoj de Nederlando, ni devas nuligi la okazigon de la 52-a Malferma Tago kiu laŭplane devus okazi 25.04.2020.\n\nNi studas eblojn por virtuala reta malferma tago, sed ni ne certas ĉu la bezonataj homfortoj povos veni al la CO.\n\nPri la nova pria decido ni informos vin.\n\nOrlando Raola kaj Said Baluĉi\n\n(El\n\nEsperanto\n\n)\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-04/03/content_75894764.htm", "title": "100-jariĝo de la morto de Hector Hodler", "published": "2020-04-03 00:00:00", "content_text": "La 31-a de marto 2020 markas la 100-jariĝon de la morto de Hector Hodler. Tiu svisa esperantisto, kiu estis fondinto de UEA kaj motoro de la revuo\n\nEsperanto\n\n, sendube estas inter la plej gravaj laborintoj por nia afero. De la junulara agado ĝis bestoprotektado kaj la pacproblemo, de la nasko de pluraj iniciatoj ĝis la vasta kunordigo de la movado, sennombraj estis la kontribuoj de Hodler, kies vivo estis signifoplena por Esperanto. Omaĝe al li la aprila numero de la revuo estas libere elŝutebla ĉe\n\nuea.org/revuoj\n\n.\n\nFilo de la svisa pentristo Ferdinand Hodler, Hector naskiĝis en Ĝenevo la 1-an de oktobro 1887, la jaron, kiam aperis la Unua Libro. En 1903, 16-jaraĝa, li lernis Esperanton kune kun sia samlernejano Edmond Privat, kun kiu li fondis lokan klubon kaj kreis la revuon\n\nJuna Esperantisto\n\n. Jam en tiu jaro la revuo ĝuis la aperigon de 6 numeroj kaj fariĝis internacia organo por ligi la junajn Esperanto-parolantojn de tiu frua periodo. Ĝi daŭris ĝis 1914.\n\nEn tiu periodo Hodler ankaŭ kontribuis al la plurtema revuo\n\nTra la mondo\n\n, fama pro la kvalito de siaj ilustraĵoj kaj unika tiuaspekte en la frua epoko de Esperanto. En 1905 li aperigis sian tradukon de la klasika novelo\n\nPaŭlo kaj Virginio\n\n, majstroverko de Bernardin de Saint Pierre, kiu profunde kritikas la dividon de sociaj klasoj en la Francio de la 18-a jarcento.\n\nEn 1906 Hodler partoprenis la 2-an Universalan Kongreson, kiu okazis en lia naskiĝurbo, kaj estis aparte tuŝita de la ideoj pri la internacia organizado de la movado pere de Esperanto-konsuloj, laŭ propono de Théophile Rousseau kaj Alphonse Carles. Tiuj ideoj kongruis kun liaj deziroj organizi internacian reciprokan helpon inter homoj de bona volo kaj el tio ekestis la ĝermo de Universala Esperanto-Asocio.\n\nEn 1907 Hodler transprenis la redaktadon de la revuo\n\nEsperanto\n\n, fondita du jarojn antaŭe de la franca anarkiisto Paul Berthelot, kaj metis ĝin por plena utilo de la organizado de la movado, sed ankaŭ por diskuti la socian vivon kaj mondan situacion de tiu epoko. Li redaktis la revuon dum 13 jaroj, efektive ĝis sia morto, kun nur sesmonata paŭzo pro la Unua Mondmilito. Kiel konate, la revuo daŭras ĝis nun kiel oficiala organo de UEA kaj ĝia aprila numero de 2020 estis dediĉita al la memoro de Hector Hodler. Krom tio, en la 21-a jarcento la revuo\n\nEsperanto\n\ngajnis novan atingon pere de la reta revuo, alirebla senpage al ĉiuj esperantistoj per\n\nrevuoesperanto.org\n\n.\n\nĜis la 3-a UK en 1907, en Kembriĝo, pere de la revuo\n\nEsperanto\n\nkaj kunlabore kun Rousseau kaj Carles, Hodler evoluigis la ideojn pri Esperanto-konsuloj (delegitoj), kun granda subteno de la komunumo, kaj finfine en 1908 li fondis Universalan Esperanto-Asocion kune kun Théophile Rousseau. Hodler fariĝis ĝia Ĝenerala Direktoro kaj Vicprezidanto. Per UEA li celis \"krei fortikan ligilon de solidareco inter diverslingvanoj\". Efektive dum la milita periodo li organizis la Dummilitan Helposervon de UEA, kune kun la tiama Sekretario Hans Jakob. La servo kaŭzis eksterordinaran bruon kaj ĝuis valoran agnoskon por la Asocio. Post la morto de Harold Bolingbroke Mudie, tiama Prezidanto de UEA en 1916, pro la Unua Mondmilito la prezidanta posteno restis vaka ĝis 1919, kiam Hodler estis elektita Prezidanto, la jaron antaŭ sia forpaso, la 31-an de marto 1920, en Leysin, Svislando. La forpaso okazis precize 28 tagojn antaŭ la 12-jariĝo de la Asocio, kiu en 2020 fariĝas 112-jara. Li tiam estis nur 32-jaraĝa.\n\nHodler heredigis al UEA la revuon\n\nEsperanto\n\nkaj sian Esperanto-bibliotekon, kiu nuntempe havas lian nomon. Li ankaŭ testamentis gravan parton de sia havaĵo al UEA, kun la celo certigi ĝian ekziston kaj pro tio estas konsiderata ankaŭ la unua protektanto de la Asocio.\n\nEn sia artikolo pri Hodler por la Enciklopedio de Esperanto de 1934, László Halka skribis: “Estas karakterize por lia nobla animo kaj humaneco, ke en Ĝenevo li aliĝis al la loka bestprotekta societo kaj diris, ke li ŝatus fari el UEA asocion por protekti la homojn. Je la fino de sia vivo, dum la milito, kiam li jam estis ofte malsana, li turnis sin ĉefe al sciencaj problemoj”. Halka ankaŭ diras: “Hodler estis idealisto, sed kun granda praktika sento. Li pensadis senĉese, kiel li povus fari Esperanton praktike uzebla, per tio preparante internacian tuthomaran popolon. Li opiniis, ke oni ne devas apartigi la mondlingvan movadon de la aliaj sociaj movadoj. Oni devas fari pere de internacia organizo amasmovadon esperantan, malgraŭ, ke li bone sciis, ke Esperanto progresas jam per si mem, eĉ sen iuj specialaj organizaĵoj”.\n\nPro tiu grava okazo por nia movado, ni kuraĝigas al ĉiuj fariĝi kaj resti membro en UEA:\n\nuea.org/alighoj/alighilo\n\n. Ni ankaŭ invitas al pli profunda esploro pri la vivo kaj verko de Hodler. Apartaj rekomendoj estas: la libro\n\nUtila estas aliĝo\n\n, de Ulrich Lins (\n\nkatalogo.uea.org/katalogo.php?inf=8043\n\n), kies unua triono riĉe prezentas la historion de Hodler kaj UEA;\n\nNovaj vojoj\n\n(\n\nkatalogo.uea.org/katalogo.php?inf=261\n\n), kiu kolektas la elstarajn artikolojn de Hodler pri la pacproblemo, aperintaj en la revuo Esperanto de 1915 ĝis 1917; kaj la originala romano\n\nHodler en Mostar\n\n, de Spomenka Štimec (\n\nkatalogo.uea.org/katalogo.php?inf=7664\n\n), kun historia fono ĉirkaŭ Ferdinand Hodler, la patro. Kiel eblas legi en la aprila numero de 2020 de la revuo\n\nEsperanto\n\n, ankoraŭ ĉi-jare aperos nova libro pri Hector Hodler kaj eblas trarigardi plurajn verkojn liajn ciferece en la retejoj de la Nacia Biblioteko de Aŭstrio.\n\nPri Hodler Privat skribis: \"Al tio, kion iniciatis la genio de Zamenhof sur kampo lingva, li aldonis la necesan bazon sur la kampo socia\".\n\nRedaktis: Rafael Henrique Zerbetto\n\nFonto: Gazetara Komuniko de UEA\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-04/08/content_75907353.htm", "title": "Shanxi de Ĉinio: marĉejon de la Flava Rivero atingis someraj migrantoj", "published": "2020-04-08 00:00:00", "content_text": "Varmiĝas iom post iom kaj griza ardeo, pioniro de la someraj migrantaj birdoj, atingis la marĉejon de la Flava Rivero en Pinglu de Shanxi-provinco, norda Ĉinio. Ili faras nestojn super la riverbordo kaj beligas la pejzaĝon de printempo.\n\nLa marĉejo troviĝas ĉe la limo inter tri provincoj Shaanxi, Shanxi kaj Henan. La Flava Rivero kreis tie marĉejojn kun la totala areo de pli ol 60 kvadrataj kilometroj. La marĉejo estas sunplena kaj vent-evita. En vintro migrantaj birdoj kiel cignoj kolektiĝas tie, kaj en somero aliaj migrantaj birdoj tie reproduktiĝas.\n\nSomeraj migrantaj birdoj flugas al iu loko en printempo kaj somero, kaj tie ili faras nestojn kaj naskas idojn. En aǔtuno la birdidoj jam kreskis, do ili flugas suden al pli varma loko por pasigi la vintron. En la sekva printempo ili revenas al la sama loko por reproduktado. Pro tio, oni nomas tiujn birdojn someraj migrantoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/09/content_75912574.htm", "title": "Prokrastota Konferenco pri Klimata Ŝanĝo de UN pro la epidemio", "published": "2020-04-09 00:00:00", "content_text": "Laŭ informo de la retejo de la brita registaro publikigita vespere de la 1-a de aprilo, pro la epidemio la Konferenco pri Klimata Ŝanĝo de Unuiĝintaj Nacioj, kiu laŭplane okazos en la venonta novembro en Glasgovo, Britio, estos prokrastita al la venonta jaro.\n\nPro la epidemio, ne eblas por ĉiuj membroj partopreni en la konferenco. La decido estas farita post konsiliĝo de la prezitantaro de kunveno de la kontraktantaj partioj de la\n\nKadra Konvencio de Unuiĝintaj Nacioj pri Klimata Ŝanĝo\n\nkun rilataj partioj. Detalojn pri la venontjara konferenco oni pridiskutos kaj anoncos poste.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/14/content_75930463.htm", "title": "Belega naturmirindaĵo en Hubei-provinco de Ĉinio", "published": "2020-04-14 00:00:00", "content_text": "La ĉina provinco Hubei gajnis atenton de la mondo ĉijare pro la epidemio de COVID-19, kaj samtempe evidentiĝis, ke multaj homoj ekster Ĉinio preskaŭ nenion scias pri ĝi. Ĉu vi scias, ke tie troviĝas unu el la plej belaj mirindaĵoj de Ĉinio? Tiu loko estis taksita de CNN kiel \"la plej bela mirindaĵo en Ĉinio\", dum Ĉina Nacia Geografia Societo priskribis ĝin kiel \"la plej bela loko en Ĉinio\". Tiu loko nomiĝas Enshi, kaj apartenas al la listo de mondaj heredaĵoj de UNESKO.\n\nRedaktis: Rafael Henrique Zerbetto\n\nFonto: GICexpat\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/15/content_75935562.htm", "title": "Incendio okazis proksime al Chernobyl", "published": "2020-04-15 00:00:00", "content_text": "Ekde la 5a de aprilo brulis arbaro proksima al la malpermesata regiono en Chernobyl de Ukrainio.\n\nLa incendio okazis proksime al la nuklea reaktoro kaj fajrobrigadistoj devis estingi la fajron en la regiono, kie la radiad-dozo superas la normalan nivelon.\n\nLa incendio estis regata de pluvo en la 14a de aprilo.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/17/content_75944293.htm", "title": "Pekino: la ĉefurbo de blankaj motaciloj", "published": "2020-04-17 00:00:00", "content_text": "Aprilo estas la plej bona monato por vidi blankajn motacilojn en Pekino, konata kiel “ĉefurbo de blankaj motaciloj” pri tio, ke el la naŭ konataj specioj de tiu birdo, ses estis trovitaj en Pekino.\n\nAmura motacilo (Motacilla alba leucopsis), ankaŭ konata kiel ĉina motacilo, la plej kutima en Pekino.\n\nGrizdorsa motacilo (Motacilla alba baicalensis), malfacile trovebla en Pekino, vivas ĉefe en Siberio kaj Mongolio.\n\nNigradorsa motacilo (Motacilla alba lugens), kutime vivas en Japanio dum somero kaj migras al aliaj landoj dum vintro. Ĝi estas trovebla en Pekino inter oktobro kaj aprilo.\n\nOkulstria motacilo (Motacilla alba ocularis), migranta birdo trovebla en Pekino en printempo kaj aŭtuno.\n\nSiberia motacilo (Motacilla alba alba), trovebla en okcidenta Ĉinio, ĝi foje migras al centra Ĉinio. En orienta Ĉinio ĝi estis unuafoje fotita en Pekino en marto 2015 (supra foto). Fotis Luo Qingqing.\n\nMaskita motacilo (Motacilla alba personata), el centra Azio, estis trovita en Pekino almenaŭ ses foje ĝis marto de tiu ĉi jaro. Fotis Steve Bale ĉe Wenyu-rivero.\n\nRedaktis: Rafael Henrique Zerbetto\n\nFonto: https://birdingbeijing.com/\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/22/content_75963086.htm", "title": "Reutiligita akvo kreskigas arbidojn sur Gobio", "published": "2020-04-22 00:00:00", "content_text": "En la lastaj jaroj Altay, la plej norda urbo de la Xinjiang-a Ujgura Aŭtonoma Regiono de Ĉinio, reutiligas eluzitan akvon por akvumi arbidan bazon sur Gobio kaj plibonigi la medion. Ekde 2017, la modela ĝardeno pri tia reutiligo jam liveris al la urba verdiga programo pli ol 400 mil arbidojn kaj verdigis montojn je pli ol 300 kvadrataj hektaroj.\n\nLa konservejo de traktita akvo estis konstruita en julio de 2009. Depost la jaro 2012, la eluzita akvo de la urbo estas enigita en la cirkula sistemo kaj rilata fabriko traktas la akvon per speciala metodo ĝis kiam la akvo atingis la kriterion B de la ŝtata unuaklasa ellasa nivelo. Poste la akvo estas sendita per 22-kilometra tubaro por malsekigi herbejojn kaj arbarojn. Tio realigis reutiligon de eluzita akvo kaj nulan ellason de malpura akvo.\n\nKonservejo de traktita akvo en Altay (fotita de flugroboto)\n\nEn la modela ĝardeno laborantoj akvumas arbidojn. (fotita de Ding Lei, raportisto de la novaĵagentejo Xinhua)\n\nKonservejo de traktita akvo en Altay (fotita de flugroboto)\n\nGobio apud la arbida bazo en la modela ĝardeno (fotita de flugroboto)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/23/content_75967916.htm", "title": "Zoologia parko de Qingdao ĉesigos prezentadon de bestoj", "published": "2020-04-23 00:00:00", "content_text": "La 22a de aprilo estas Tago de la Tero. Qingdao-a Arbara Zoologia Parko anoncis, ke ĝi ĉesigos prezentadon de bestoj kaj anstataŭos ĝin per aktivecoj por diskonigi vivkutimojn de bestoj kaj sciojn pri protektado de sovaĝaj bestoj.\n\nLi Huanbin, sekciestro pri planado de la parko, emfazis, ke ĉesigo de prezentado de bestoj estas ne nur por respekti bestojn, sed ankaŭ por ke bestoĝardenoj denove fariĝu senprofitaj organizoj utilaj por la socio. \"Ni esperas, ke pli da homoj partoprenos en protektado de bestoj kaj nia parko estos bestoprotekta bazo, kie homoj kaj bestoj harmonie kunekzistos, kaj ankaŭ loko por edukado pri la naturo.\"\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/24/content_75971783.htm", "title": "Finiĝis duŝipa antarkta esplorado de Ĉinio", "published": "2020-04-24 00:00:00", "content_text": "La 23an de aprilo finiĝis la 36a antarkta esplorado de Ĉinio.\n\nLa esplorŝipoj Xuelong kaj Xuelong-2, kiuj plenumis la taskon, revenis al la baz-kajo en Ŝanhajo.\n\nLa esplorado daŭris 198 tagojn kaj la du ŝipoj vojaĝis pli ol 70 mil marmejlojn. Dume sciencistoj finis 62 planitajn taskojn, ekzemple scienca esploro pri antarkta kontinento, teknika konservado de programoj kaj rilataj maresploroj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/24/content_75972384.htm", "title": "Belas scenoj de pekina printempo", "published": "2020-04-24 00:00:00", "content_text": "Printempo estas aparte bela sezono, kiam floroj pompas, arbaroj reverdiĝas kaj migrantaj bestoj revenas. La sekvaj fotoj montras iom de la beleco de ĉi-jara printempo en Pekino.\n\nAbelo, kovrita de poleno, sur floroj en Xiangshan-parko de Pekino, la 19-an de aprilo 2020\n\nHomoj fotas anasojn en Yuyuantan-parko de Pekino, la 15-an de marto 2020\n\nPersikfloroj sur la pinto de Xiangshan-monto en Pekino, la 19-an de aprilo 2020\n\nBela pejzaĝo en Pekina Bestoĝardeno, la 29-an de marto 2020\n\nVerkis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/28/content_75986659.htm", "title": "Ĉina dezerto Maowusu \"malaperos\"", "published": "2020-04-28 00:00:00", "content_text": "La 22-an de aprilo, laǔ informo de la Shaanxi-a Forstuma Buroo, 93,24% de la dezerto Maowusu estas regita. Tio signifas, ke la dezerto baldaǔ “malaperos” en la mapo de Shaanxi-provinco en nordokcidenta Ĉinio.\n\nLa dezerto Maowusu en la pasinteco\n\nLa dezerto Maowusu en la nuneco\n\nLa dezerto Maowusu estas unu el la kvar plej grandaj dezertoj en Ĉinio. Ĝi havas areon de 42,2 mil kvadrataj kilometroj, kies duono estas en la urbo Yulin de Shaanxi. Maowusu nomata “homfarita dezerto” iam estis verda herbejo kun riĉa akvofonto kaj amaso da bovoj kaj ŝafoj. Dum la periodo de antaǔ pli ol mil jaroj ĝis antaǔ pli ol cent jaroj, ĝi iom post iom dezertiĝis pro troa ekspluatado de homoj. Komence de la fondiĝo de la Ĉina Popola Respubliko, sablovento regis en la regiono Yulin.\n\nRegado de dezerto postulas klopodojn de kelkaj generacioj.\n\nVerdo estis miljara revo de yulin-anoj. Semado por la verdo estas persistemo de shaanxi-anoj. Sekvante la ŝtatajn programojn pri forstumado, pli kaj pli multaj homoj dediĉis sian junecon al la verdigo de la tero: Niu Yuqin verdigis pli ol 7 000 hektarojn da dezerto en 30 jaroj; virina sablorega grupo en Bulanghe-vilaĝo forigis pli ol 800 sablajn montetojn kaj kreis 35 arbajn zonojn; Shi Guangyin starigis la unuan kamparanan sabloregan kompanion por dumvive fari tion... Multaj homoj faris kontribuon por verdigo de la dezerto.\n\nGuo Jianjun brakumas la arbon plantitan de lia 90-jara avo Guo Chengwang (maldekstre) en 1984.\n\nDum la pasintaj 70 jaroj, la areo de la dezerto Maowusu senĉese malgrandiĝis je 1,62% ĉiujare kaj la proporcio de arba kovrado altiĝis de 0,9% en la komenco de la fondiĝo de la nova Ĉinio al 34,8%. Ĝuste kiel dirita de ĉina prezidanto Xi Jinping \"klaraj riveroj kaj verdaj montoj estas valoraĵoj\". En la lastaj jaroj,\n\nprosperas\n\nplantado en forcejoj, arbida kulturado, turismo en dezerto kaj aliaj similaj industrioj, pli ol 150 firmaoj kaj organizoj okupiĝas pri sablo, kiuj ĉiujare kreas produktan valoron je 480 milionoj da juanoj (ĉ. 68 milionoj da usonaj dolaroj) kaj pli ol 100 mil\n\nlaborpostenojn\n\n.\n\nKlaraj riveroj kaj verdaj montoj estas valoraĵoj.\n\nDang Shuangren, estro de la Shaanxi-a Forstuma Buroo, diris: “Kiel natura aspekto, Maowusu-dezerto ne vere ‘malaperos’, ni nur firmigis la iam fluantajn sablomontetojn. Sekve oni devas rapidigi cirkuleblan disvolvadon de ekologia sistemo por radikale ŝanĝi dezertan medion.”\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-04/29/content_75990744.htm", "title": "Ĉiela Okulo de Ĉinio serĉas eksterteran civilizacion", "published": "2020-04-29 00:00:00", "content_text": "Laŭ informo el la Ŝtata Astronomia Observatorio sub la Ĉina Akademio de Sciencoj, en la 28a de aprilo sfera radioteleskopo kun 500-metra aperturo, nomata ankaŭ la Ĉiela Okulo de Ĉinio, komencis serĉi eksterteran civilizacion.\n\nSerĉado de ekstertera civilizacio estas unu el la kvin celoj de la radioteleskopo.\n\nIuj diris, ke se la Tero ricevos signalon elsenditan de eksterterulo en la venontaj 10 ĝis 20 jaroj, oni ŝuldos tion al la radioteleskopo.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/07/content_76016740.htm", "title": "Li protektas sovaĝajn makakojn por 20 jaroj", "published": "2020-05-07 00:00:00", "content_text": "Frumatene, sonas klara kanto el profunda arbaro de la turismejo Wulingyuan de la urbo Zhangjiajie en la provinco Hunan, suda Ĉinio. Poste kolektiĝas sovaĝaj makakoj el rok-krevaĵoj, arbaro kaj aliaj lokoj. Fakte la kanto estas el Nie Jingming, laboristo de la turismejo, por voki tiujn makakojn.\n\nEn la turismejo estas natura arbaro kaj bona klimato, kiuj allogas makakojn. Por gardi rarajn makakojn, Nie Jingming, kiu naskiĝis en familio de simi-trejnistoj, laboras pri protektado kaj nutrado de sovaĝaj makakoj en la turismejo ekde la jaro 2000. Ĉiu-tage li frue venas al la turismejo kaj malfrue hejmeniras por spuri la makakojn inter montoj kaj arbaroj, observi ilian vivstaton kaj ilin protekti kaj nutri. Nun tiuj sovaĝaj makakoj jam fariĝis liaj amikoj.\n\nNie Jingming diris: \"Mi amas tiujn amindajn makakojn. Ili estas vidindaj en la arbaro kaj karaj amikoj de la homaro. Mi certe daǔrigos mian agadon kaj esperas, ke neniu vundos ilin.\"\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/11/content_76031324.htm", "title": "Pli ol cent abelmanĝuloj venis al Haikou, Ĉinio", "published": "2020-05-11 00:00:00", "content_text": "Brun-gorĝaj abelmanĝuloj ripozas sur branĉo.\n\nEn la lastaj tagoj, pli ol cent brun-gorĝaj abelmanĝuloj kaj malmultaj blu-gorĝaj abelmanĝuloj atingis okcidentan marbordon de Haikou-urbo, Hainan-provinco, suda Ĉinio. Ili aldonis brilajn kolorojn al la urbo. Abelmanĝuloj revenas al sama loko en printempo kaj somero ĉiu-jare. Ili havas la kutimon nesti sur noveformita sabla deklivo. Pro tio, haikou-anoj ordigas kaj purigas la deklivojn antaǔ alveno de tiuj birdoj por krei al ili bonan medion.\n\nBrun-gorĝaj abelmanĝuloj sur sabla deklivo\n\nBrun-gorĝaj abelmanĝuloj ludas.\n\nBrun-gorĝaj abelmanĝuloj sur branĉoj\n\nBrun-gorĝaj abelmanĝuloj ludas sur branĉo.\n\nBrun-gorĝa abelmanĝulo kaptis abelon.\n\nBrun-gorĝaj kaj blu-gorĝaj abelmanĝuloj\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/13/content_76039158.htm", "title": "Ĉina Esperanto-Ligo plibonigas membro-servon kaj informadon", "published": "2020-05-13 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-05/14/content_76045035.htm", "title": "Sovaĝa granda pando aperis en Sichuan", "published": "2020-05-14 00:00:00", "content_text": "La foto estas farita de infraruĝa fotilo en la provinca naturrezervejo Jiudingshan en la provinco Sichuan, sudokcidenta Ĉinio. La 11-an de majo, 40 infraruĝaj fotiloj en la naturrezervejo kaptis scenojn pri vivo de sovaĝa granda pando. La naturrezervejo Jiudingshan troviĝas en la montaro Longmen kaj estas grava parto de la ekologia koridoro por grandaj pandoj.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/15/content_76048297.htm", "title": "Grandaj pandoj en Kanado revenos al Ĉinio pro manko de freŝaj bambuoj", "published": "2020-05-15 00:00:00", "content_text": "Pro manko de freŝaj bambuoj post eksplodo de la pandemio de COVID-19, bestoĝardeno en Calgary, la plej granda urbo de la kanada provinco Alberta, anoncis, ke ĝi plifruigos je du jaroj la revenigon de du grandaj pandoj al Ĉinio.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/20/content_76066456.htm", "title": "Ĉina Esperanto-Ligo aktivigas volontulojn", "published": "2020-05-20 00:00:00", "content_text": "Lastatempe Ĉina Esperanto-Ligo (ĈEL) klopodas por plibonigi sian organizadon. ĈEL publikigis novan organon per interreto, plibonigis membro-servon kaj lanĉis novan projekton pri volontuloj.\n\nNuntempe la projekto ĉefe temas pri informado kaj administrado. Volontuloj povas verki raportojn pri Esperantaj eventoj kaj fari filmetojn por Douyin aŭ aliaj video-retejoj. La celo de la projekto estas aktivigi kaj trejni ĉinajn esperantistojn, precipe junulojn. Ĝis nun ĉirkaŭ 50 homoj aliĝis kaj laboras ĉefe surrete.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-05/20/content_76066651.htm", "title": "Alvoko de UEA por solidareco al esperantistoj en Uvira, D. R. Kongo, per Espero", "published": "2020-05-20 00:00:00", "content_text": "En momento dum kiu la tuta homaro suferas pro la koronvirusa pandemio, Uvira, urbo nordoriente de DR Kongo, estis trafita de terura natura katastrofo tutajn nokton kaj matenon de la 17-a kaj 18-a de aprilo 2020.\n\nTial la Afrika Komisiono kaj la Estraro de UEA afable alvokas ĉiujn bonkorajn esperantistojn bonvoli helpi pri la situacio en Uvira. Ĉiu alternativa mondonaco al la konto Espero ĉe UEA kun la celo “Uvira-20” estos tre bonvena kaj ne malpli dankata. Subtenante niajn afrikajn aktivulojn, ni pruvos, ke pli ol simpla lingvo Esperanto estas ankaŭ rimedo por internacia solidareco eĉ en la plej ekstremaj malfacilaj vivsituacioj. Efektive tia estis la motivigo de Hector Hodler, fondinto de UEA, kies forpason ni speciale memoras cent jarojn poste en 2020. H. Hodler organizis mem la Dummilitan Helposervon de UEA en la periodo de la unua mondmilito, kio estis la unua granda socia servo por paco kaj solidaro en UEA.\n\nPor donaci bonvolu aliri: uea.org/alighoj/donacoj/espero.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-05/22/content_76075623.htm", "title": "La 21-a de majo estas Internacia Tago de Teo laŭ UN", "published": "2020-05-22 00:00:00", "content_text": "La 21-a de majo estas deklarita de Unuiĝintaj Nacioj (UN) kiel Internacia Tago de Teo. Post akvo, la plej ofta trinkaĵo en la mondo estas teo. Te-rikolto kaj te-produktado estas la ĉefa vivrimedo de pluraj familioj en multaj landoj. Te-industrio provizas formalan laboron al multaj homoj, inkluzive de multaj virinoj en urboj kaj vilaĝoj, kio gravas des pli en foraj malriĉaj regionoj.\n\nEstas science pruvite, ke teo pro la kontraŭinflama kaj antioksidanta ecoj estas utila por sano: bonkvalita teo kontribuas al bonaj funkciado kaj kondiĉoj de digesta sistemo, koro, haŭto, renoj kaj dentoj.\n\nTiel UN, per deklaro de specifa tago por teo, atentigas la homaron pri la graveco de teo en la monda batalo kontraŭ mizero. La tago ankaŭ pensigas te-produktantojn kaj te-ŝatantojn pri ekologiaj problemoj: teo povas kreski nur sub specialaj kondiĉoj, kiuj nun de loko al loko ŝanĝiĝas pro la klimat-problemo. Pluraj agrikulturaj areoj esencaj al te-plantado ne plu estas tiaj, kiaj ili estis antaŭ kelkdekoj da jaroj, tiel ke te-komunumo devas aktive subteni politikojn por protektado kaj gardado de la naturo, speciale laŭ la direktoj de internaciaj rekomendoj kiel la Celoj por Daŭripova Evoluigo.\n\nFine estas egale grava la kulturo ĉirkaŭ teo. De jarcentoj, eĉ jarmiloj, ĝi estas parto de tradiciaj kulturoj en multaj landoj de pluraj kontinentoj: Ĉinio, Barato, Indonezio, Japanio, Kartvelio, Irano, Argentino, Vjetnamio, Turkio, Anglio, Hispanio, Svislando, Azerbajĝano kaj multaj aliaj tenas profundajn kulturajn rilatojn kun teo. Samtempe ĝi estas ilo por kunligi ĉiujn tiujn kulturojn per komunaj aŭ similaj trajtoj, sociaj kaj familiaj, tiel ke per teo individuoj ĝentile heredas kaj grupoj nature konservas la kulturan diversecon de la mondo, la edukajn valorojn por infanoj kaj la socian estimon pri kulturo, historio kaj ekologio.\n\nTeamanta Esperantista Organizo (TEO) kaj Universala Esperanto-Asocio (UEA) kunlaboras por diskonigi al homoj en pli ol 120 landoj tion, kion teo reprezentas, kun la celo antaŭenigi la valorojn de paco, internacia kunlaboro kaj daŭripova evoluigo, konstante atentaj al la Tagordo 2030 de Unuiĝintaj Nacioj.\n\n(el UEA)\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-05/27/content_76096847.htm", "title": "Mezuristoj suprengrimpas al Ĉomolangma-pinto", "published": "2020-05-27 00:00:00", "content_text": "La 27an de majo alpistoj por mezuri la altecon de la monto Ĉomolangma komencis sturmi la pinton de la monto.\n\nJe la dua horo tiutage ok alpistoj unu post aliaj ekpaŝis de la bazo alta je 8 300 metroj super marnivelo al la montopinto.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-05/28/content_76102082.htm", "title": "Intervjuo kun Prof. Oliviero Diliberto Estro de la Jura Fakultato ĉe la Universitato de Romo “La Sapienza”", "published": "2020-05-28 00:00:00", "content_text": "Profesoro Oliviero Diliberto estas estro de la Jura Fakultato ĉe la Universitato de Romo “La Sapienza”. Li estas profesoro de Romia Juro, kiun li instruas ankaŭ ĉe la Zhongnan-a Ekonomia kaj Jura Universitato en Wuhan, kie li estras la Italan-Ĉinan Instituton.\n\nLi estis estrarano de la Itala Komunista Partio, deputito de la Itala Parlamento kaj ministro de la Justico. De la jaro 2000 ĝis la jaro 2013 Prof-ro Oliviero Diliberto estis la nacia sekretario de la Partio de la Italaj Komunistoj. Nuntempe la profesoro dediĉas sin precipe al la universitata instruado inter Romo kaj Wuhan.\n\nTiu ĉi akademia eminentulo, kiu havas profundan ligon kun la Ĉina Popola Respubliko, al ni donas opiniojn kaj ilustras perspektivojn pri faktoj kaj tendencoj de nia internacia komuna vivo.\n\nProfesoro Oliviero Diliberto partoprenas en solena ceremonio por saluti la Monumenton al Prezidanto Mao Zedong, en lia naskiĝurbo.\n\nĈinio havas kreskantan rolon en la tutmonda komunumo. Kion vi opinas pri la laboro, kiun la ĉina registaro plenumas por malaltigi malriĉecon en la mondo?\n\nLa tuta mondo estas nun interligita, ne nur kulture, sed ankaŭ ekonomie. Oficialaj datenoj de la Monda Banko pri la laboro plenumita de Ĉinio en evoluiĝantaj landoj estas impresaj. Ĉinio investis 400 miliardojn da juanoj en 170 evoluiĝantaj landoj, sendis 600 mil humanitarajn laboristojn kaj efektivigis pli ol 5 mil helpajn projektojn.\n\nĈinio ankaŭ prizorgis la trejnadon en tekniko por la gvidaj kadroj de la landoj, precipe de Afriko, sukcesante eltiri 40 milionojn da homoj el malriĉeco dank’al la iniciato \"La Zono kaj Vojo\". Ĉi tiuj jam estas aktualaj datenoj. Mi estas tute certa, ke ĉi tio daŭros kun same gravaj ritmoj.\n\nLa Zono kaj Vojo: kiel vi taksas ĉi tiun ĉinan iniciaton kaj ĝiajn ekonomiajn, kulturajn kaj sociajn utilojn?\n\nKiam la itala registaro subskribis la Memorandon pri Interkonsento inter Italio kaj Ĉinio, mi ne ŝatis la tiaman italan registaron, ĉar ĝi estis esence dekstrema registaro. Okaze de la subskribo de la memorando mi verkis artikolon aperinta en la ĉefpaĝo de la ĉina Popola Tagĵurnalo por aserti, ke ĝi estas unu el la malmultaj sed gravaj aferoj faritaj de la itala registaro, malgraŭ la internacia premo por ne subskribi.\n\nLa subskribo de la memorando estis akto de internacia politiko. La memorando, ĝenerale la iniciato \"La Zono kaj Vojo\", temas ne nur pri ekonomio, sed pri reto da scioj, rilatoj kun la itala Nacia Esplorkonsilio kaj aliaj esploraj institutoj, rilatoj pri telekomunikado kaj internacia transportado. Do ĝi estas projekto de eksterordinara utilo, ne por Ĉinio, sed por la tuta mondo.\n\nEkde la fondiĝo ĝis hodiaŭ, kion vi opinias pri la socia progreso kaj ekonomia evoluo de la Ĉina Popola Respubliko?\n\nEstas malfacile doni unuecan takson pri ĉi tiuj 70 jaroj, ĉar Ĉinio travivis tre malsamajn momentojn en ekonomia politiko. Rilate al la datenoj de la lastaj 30 jaroj, nur en 1990 la malriĉa populacio, precipe en la kamparaj zonoj, estis 73,5 elcente de la tuta loĝantaro. En 2014 ĝi estis 4,2 elcente. Ĉi tio estas eksterordinara sukceso. Tiam, en 2013, komenciĝis iniciato, kiu nomiĝas la “celita mildigo de la malriĉeco”, kiu komenciĝis per parolado de prezidanto Xi Jinping en iu urbo de Hunan-provinco.\n\nĈi tiu strategio estas aparte interesa, mi dirus sukcesa, ĉar male al la antaŭaj mezuroj, ankaŭ sukcesaj kontraŭ malriĉeco, laŭ ĉi tiu de la celita mildigo la interveno baziĝas sur la konkretaj bezonoj de iu certa loĝantaro: akvo estas alportita al iu loko por fari irigaciadon kaj por provizi trinkeblan akvon, edukado estas pliriĉigita en alia loko, kuracista asistado estas pliigita en alia. Ĉinio estas tiom grandega, ke evidente ĉiu latitudo havas malsamajn bezonojn.\n\nĈi tio estas realigita per interveno, kiu estas ne nur registara sed ankaŭ privata. Tio estas tre interesa aspekto. En 2015 estis lanĉita la kampanjo nomata \"10 mil entreprenoj helpas 10 mil vilaĝojn\". Ĝis nun 60 mil entreprenoj, ŝtataj kaj privataj, kiel la entrepreno tutmonde konata Alibaba, investis grandegajn financajn rimedojn, ne por komercaj agadoj sed por solidareco, en kamparaj regionoj kaj tial ĝi efikas.\n\nProfesoro Oliviero Diliberto kune kun siaj ĉinaj gestudentoj en Wuhan\n\nKiel estro de la Jura Fakultato ĉe iu internacie fama universitato, kiuj kulturaj kaj edukaj projektoj laŭ vi estas prioritataj kaj realigeblaj inter Italio kaj Ĉinio?\n\nMi tre orgojle povas diri, ke la Jura Fakultato de la Universitato “La Sapienza” malfermis magistran kurson, kiu donas studtitolon de “La  Sapienza”, ĉe  la Zhongnan-a Ekonomia kaj Jura Universitato, en la urbo Wuhan. Mi volas emfazi unu aspekton. Ĉiuj gravaj universitatoj en la mondo havas siajn proprajn oficejojn en Ĉinio: Oxford, Cambridge, MIT, Harward. Ili investis grandajn kapitalojn por starigi siajn proprajn sidejojn. En la kazo de la Jura Fakultato de la Universitato “La Sapienza”, ĉio estis tute financita de Ĉinio. Niaj profesoroj estas pagataj de la ĉina registaro, ĉar evidente estas io profunda inter ni.\n\nResume, Ĉinio trovas en Italio la bazon de la okcidenta juro. En Italio dum la tempoj de la Romia Imperio formiĝis la romia juro (sur kiu baziĝas la nuntempa okcidenta civila juro). Ĉinio elektis la romian juron kiel sian modelon. Ĝuste nun la Tutlanda Popola Kongreso aprobas la civilan kodon, post kelkjardeka laborado.\n\nĈi-jare la Ĉina Internacia Eldona Grupo entreprenis kunlaboron kun Unesko por eldoni la Unesko-Kurieron en Esperanto. Kiel vi juĝas ĉi tiun internacian eldonan iniciaton?\n\nMi taksas tute pozitive ĉion, kio favoras la renkontiĝon inter homoj, ankaŭ parolantaj malsamajn lingvojn, kaj Esperanto laŭ difino havas tian rolon. Ni devas starigi pontojn kaj ne murojn.\n\nKiun rolon vi antaŭvidas por Ĉinio en la post-Covid-19-a mondo?\n\nTio dependos ne de Ĉinio sed de aliaj landoj, kiuj en iuj kazoj havas agreseman sintenon rilate al Ĉinio. Ĉiaj akuzoj al Ĉinio fare de aliaj landoj estas pretekstaj kaj kondamnitaj al fiasko. Ĉinio pruvis sian bonan emon ankaŭ ĉe la Monda Organizo pri Sano.\n\nĈiuj gravaj paroladoj, komencante de la Prezidanto Xi Jinping, estas orientitaj al paco kaj al kunlaboro. Ni vidos, kiamaniere ili estos akceptitaj de aliaj landoj.\n\nMi esperas, ke Italio daŭrigos sian rilaton de lojaleco kaj de reciproka konfido kun Ĉinio.\n\nIntervjuita de Pietro Fiocchi\n\nMojosa Ĉinio\n\nEl Popola Chinio", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-06/04/content_76126438.htm", "title": "60 milionoj da homoj en norda Ĉinio trinkas akvon el suda Ĉinio", "published": "2020-06-04 00:00:00", "content_text": "Ĝis la 3a de junio la meza itinero de sud-al-norda akvo-deturna projekto funkciis jam 2 000 tagojn. Akvokvanto el la akvorezervejo Danjiangkou al la ĉefa akvokanalo kalkuliĝis al 30 miliardoj da kubaj metroj. 60 milionoj da homoj laŭlonge de la areo kovrita de la projekto trinkas akvon el suda Ĉinio.\n\nLa 12an de decembro 2014 oficiale ekfunkciis la meza itinero de sud-al-norda akvo-deturna projekto. En pli ol kvin jaroj, la akvo el suda Ĉinio iom post iom fariĝis ĉefa fonto de trinkakvo en urboj de norda Ĉinio laŭlonge de areo kovrita de la projekto. De suda Ĉinio nun venas pli ol 75% de la akvo uzata en Pekino kaj eĉ 100% en pluraj aliaj urboj! Estas ĝenerale solvita la problemo pri manko de trinkakvo en Pekino, Tianjin, Shijiazhuang kaj aliaj grandaj kaj mezgrandaj urboj en norda Ĉinio.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/05/content_76130591.htm", "title": "Li verdigis dezerton", "published": "2020-06-05 00:00:00", "content_text": "En 2003, Zhang Yinglong, naskiĝinta en la urbo Shenmu de la provinco Shaanxi\n\n,\n\nnordokcidenta Ĉinio,\n\nforlasis sian laboron kaj revenis al hejmloko. Li kontrakte administris 128 kvadratajn kilometrojn da sablejo de la dezerto\n\nMau Us\n\nkaj ekplantis arbojn por regi sablon. Dum la pasintaj 17 jaroj, li entute regis dezerton je ĉirkaǔ 285 kvadrataj kilometroj kaj esploris vojon de cirkula forstumado kuniganta sciencan esploron, popularigon de sciencoj, arbaran plantadon kaj profitigon de lokanoj.\n\nZhang Yinglong, kunlabore kun lokanoj, starigis bazon por kulturi arbidojn, enkondukis novajn plantojn kiel frambujo, sorbuso, vina vito kaj manĝebla fungo, kaj bredeblajn bestojn kiel emuo kaj ŝafo, por kreskigi enspezojn de ĉirkaǔaj vilaĝanoj. Nun arbaro kovras la dezerton kaj lokanoj havas pli bonan medion kaj plenan monujon.\n\nLa dezerto Mau Us estas unu el la kvar plej grandaj dezertoj en Ĉinio. Ĝi havas areon de 42,2 mil kvadrataj kilometroj, kies duono estas en la urbo Yulin de Shaanxi. Mau Us fakte estas \"homfarita dezerto\", historie kie estis herbejo kun riĉaj akvofontoj kaj amaso da bovoj kaj ŝafoj. De antaŭ pli ol mil jaroj ĝis antaŭ cent jaroj, ĝi iom post iom dezertiĝis pro troa ekspluatado fare de homoj. La 22-an de aprilo, Shaanxi-a Forstuma Buroo anoncis, ke 93,24% de la dezerto Mau Us en Yulin estas regita. Tio signifas, ke la dezerto baldaǔ \"malaperos\".\n\nZhang Yinglong sur kontraǔfajra observ-turo\n\nZhang Yinglong kontrolas kreskadon de migdaloj.\n\nZhang Yinglong sur kontraǔfajra observ-turo\n\nIrigaciaj aparatoj sur kampo, kie antaŭe estis dezerto\n\nKukurboj plantitaj de vilaĝanoj\n\nIama dezerto fariĝis pitoreskejo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/08/content_76139284.htm", "title": "Haizhu-malsekejo fariĝis kandidato por la Dubaja Internacia Premio", "published": "2020-06-08 00:00:00", "content_text": "Kun aprobo de la Ministerio pri Loĝado kaj Urb-kampara Disvolvado de Ĉinio, Haizhu-malsekejo kandidatiĝos por la 12-a Dubaja Internacia Premio pri la Plej Bonaj Praktikoj por Daŭripova Disvolvo en 2019. Haizhu-malsekejo troviĝas en la urbocentra regiono deKantono, Guangdong-provinco, suda Ĉinio. Kun totala areo de ĉirkaŭ 1 100 hektaroj, ĝi estas la plej granda kaj plej bone konservata verda kerno de metropolaj centroj en Ĉinio, kaj estas konata kiel \"Verda Koro\" de Kantono. La malsekejo iam estis tro ekspluatita, sed post 8-jaraj sciencaj protekto kaj restaŭro, la biodiverseco de Haizhu-malsekejo pliboniĝis: la nombro de vaskulaj plantoj plimultiĝis de 379 specoj al 630, specioj de birdoj kreskis de 72 al 177, tiu de fiŝoj de 46 al 58 kaj tiu de insektoj de 66 al 285. La malsekejo fariĝis fenestro pri ekologia konstruado kaj daŭripova disvolvado de la urboj de la Granda Golf-areo Guangdong-Hongkongo-Makao.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/09/content_76143094.htm", "title": "Ĉina Esperanto-Ligo partoprenis en esperantigo kaj eldono de diverslingva bildlibro de UN pri la batalo kontraŭ COVID-19", "published": "2020-06-09 00:00:00", "content_text": "Lastatempe, Ĉina Esperanto-Ligo, Universala Esperanto-Asocio kaj UNESKO (\n\nLa Eduka, Scienca kaj Kultura Organizo de Unuiĝintaj Nacioj\n\n)\n\npartoprenis en\n\nesperantigo kaj eldono de la neprofita diverslingva bildlibro\n\nVi estas mia heroo\n\npri la tutmonda batalo\n\nkontraŭ\n\nCOVID-19. Nun la libro en Esperanto kaj aliaj pli\n\nol 50 lingvoj\n\nlegeblas\n\nen la retejo de Inter-Agenteja Konstanta Komitato de UN (Unuiĝintaj Nacioj).\n\nLa libro taŭgas por geknaboj kiuj aĝas inter 6 kaj 11 jaroj. Per la vojaĝo de la knabino Sara kaj la mirakla besto Ario, la libro celas diskonigi al infanoj kiel protekti sin mem, familianojn kaj amikojn kontraŭ infektiĝo de COVID-19 kaj kiel trakti negativan humoron.\n\nLa libro estas lanĉita de Inter-Agenteja Konstanta Komitato pri Mensa Sano kaj Psikologia Subten-Konsila Grupo en Kriza Situacio kaj kune eldonita de pli ol 50 organizoj inkluzive de la Monda Organizo pri Sano kaj la Infana Fonduso de UN.\n\nLa Esperanta versio estas tradukita de la rusa esperantisto Andrej Peĉënkin.\n\nBovolu elŝuti kaj legi la libron.\n\nLa libro en Esperanto:\n\nhttps://interagencystandingcommittee.org/system/files/2020-05/My%20Hero%20is%20You%2C%20Storybook%20for%\n\n20Children%20on%20COVID-19%20%28Esperanta%29.pdf\n\nLa libro en aliaj lingvoj:\n\nhttps://interagencystandingcommittee.org/iasc-reference-group-mental-health-and-psychosocia\n\nl-support-emergency-settings/my-hero-you\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-06/09/content_76143392.htm", "title": "Ĉinio klopodas por realigi la celon pri reduktado de poluado", "published": "2020-06-09 00:00:00", "content_text": "Ĉina Ministerio de Ekologio kaj Medio deklaris, ke Ĉinio subigos la influon de la epidemio de COVID-19 kaj plenumos sian celon, promesitan en la\n\nPariza Interkonsento\n\n, pri memvolaj kontribuoj por trakti klimatan ŝanĝon. Liu Youbin, proparolanto de la ministerio, diris, ke ĉina agado pri reduktado de gas-ellasado ne ŝanĝiĝos pro la epidemio kaj Ĉinio plenumos sian promeson.\n\nLaŭ raporto ĵus publikigita de la ministerio, en 2019 la aerkvalito en Ĉinio daŭre pliboniĝis kaj en 337 urboj la averaĝaj tagoj kun bona aerkvalito atingis 82 procentojn de la tagoj de la jaro.\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/09/content_76143536.htm", "title": "ĈEL disdonas novajn membrokartojn", "published": "2020-06-09 00:00:00", "content_text": "Ĉina Esperanto-Ligo\n\ndezajnis novan karton por siaj membroj. Jen kiel ili aspektas!\n\nĈEL jam komencis disdoni la kartojn.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-06/11/content_76151022.htm", "title": "Somera neĝo sur Qilian-montaro", "published": "2020-06-11 00:00:00", "content_text": "De la posttagmezo de la 7-a de junio ĝis la frumateno de la 8-a, pro malvarma aero, neĝadis en la regiono Qilian-montaro, Gansu-provinco de nordokcidenta Ĉinio. Birdrigarde, videblas belega pejzaĝo -- verdaj herboj kaj blankaj montoj neĝkovritaj.\n\nLa montaro Qilian troviĝas ĉe la limo inter la nordorienta parto de Qinghai-provinco kaj la okcidenta parto de Gansu-provinco. Kiel grandioza montaro ĝi konsistas el pluraj nordokcident-sudorientaj paralelaj montoj kaj larĝaj valoj. La montaro orient-okcidente longas je 800 kilometroj, sud-norde larĝas je 200-400 kilometroj kaj altas je 4000-6000 metroj super la marnivelo. Ĝi havas 3 306 glaĉerojn kaj areon de 2 062 kvadrataj kilometroj kaj estas grava ekoŝirmilo en okcidenta Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/12/content_76155455.htm", "title": "belaj pejzaĝoj de Ĉinio", "published": "2020-06-12 00:00:00", "content_text": "Montaroj, lagoj, dezertoj, kamparoj... Estas multaj la vidindejoj de Ĉinio kiuj mirigas homojn tra la tuta mondo. Jen kelkaj fotoj de belegaj pejzaĝoj de la lando.\n\nLa granda kanjono Yucha, en la provinco Shaanxi\n\nLa Paradiza Lago, en Jilin-provinco\n\nOkcidenta Lago de la urbo Hangzhou, Zhejiang-provinco\n\nZhangjiajie, Hunan-provinco\n\nWuyuan, Jiangxi-provinco\n\nLugu-lago, Yunnan-provinco\n\nGranda Muro, Pekino\n\nCuopu-lago, Sichuan-provinco\n\nGuilin, Guangxi-a Ĝŭang-a Aŭtonoma Regiono\n\nLushan, Jiangxi-provinco\n\nRedaktis: Rafael Henrique Zerbetto\n\nFonto: GICexpat\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/15/content_76164259.htm", "title": "Sanya: la unua tropika marpaŝtejo de Ĉinio", "published": "2020-06-15 00:00:00", "content_text": "La marpaŝtejo\n\nĉ\n\ne Wuzhizhou-insulo de Sanya-urbo de Hainan-provinco, suda Ĉinio, estas la unua modelo de ŝtatnivela mara paŝtejo de Hainan kaj la unua tropika marpaŝtejo de la lando. En lastaj jaroj, oni da\n\nǔ\n\nre plibonigas ekosistemon ĉe la marareo de la insulo per enmeto de artefaritaj fiŝrifoj, perfektigo de mara medio kaj transigo de koraloj. Nun\n\nprotektado kaj plibonigo de la medio\n\njam rikoltas frukton.\n\nMara paŝtejo signifas, ke en iu marareo oni utiligas naturan medion por laǔplane bredi komerc-valorajn marestaĵojn. Ĝi estas nova industrio kun media protekto, resursa konservo, turisma fiŝkaptado kaj ekologia spektaklo. Konstruado de modernaj marpaŝtejoj estas komuna kono de diversaj landoj.\n\nFiŝoj ĉe artefaritaj rifoj\n\nFiŝoj en la marpaŝtejo\n\nFiŝoj en la marpaŝtejo\n\nKoraloj en la marpaŝtejo\n\nKoraloj en la marpaŝtejo\n\nLaboranto firmigas koralon.\n\nLaboranto subakviĝanta\n\nKoraloj bone kreskas en la marpaŝtejo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/15/content_76164361.htm", "title": "La akvofalo Huangguoshu registris la plej grandan akvokvanton en pluva sezono", "published": "2020-06-15 00:00:00", "content_text": "Pro daŭra pluvado, en la 14a de junio la akvofalo Huangguoshu en la provinco Guizhou registris la plej grandan akvokvanton en la pluva sezono ĉi-jare.\n\nLaŭ donitaĵoj el la Buroo pri Hidrologio kaj Akvorimedoj de la urbo Anshun de Guizhou, tiutage la plej rapida akvofluo de la akvofalo atingis 508 kubmetrojn sekunde.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/15/content_76164717.htm", "title": "Lasta satelito por BeiDou-a sistemo estos lanĉita", "published": "2020-06-15 00:00:00", "content_text": "La lasta satelito por la BeiDou-a Navigada Satelita Sistemo eniras en retrokalkuladon por esti lanĉita baldaŭ.\n\nLa 14an de junio la Ĉina Satelit-Navigada Oficejo diskonigis, ke la lasta satelito por la BeiDou-a Navigada Satelita Sistemo jam finis teknikajn testojn en la Xichang-a Satelit-Lanĉa Centro, kaj ankaŭ la portoraketo Changzheng-3B finis ĉiujn testojn antaŭ pleniĝo de impulsaĵoj normala kaj malalttemperatura. La satelito estos baldaŭ lanĉita.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/16/content_76168880.htm", "title": "Altebenaĵa vilaĝo altiras turistojn", "published": "2020-06-16 00:00:00", "content_text": "La vidindejo Shenzuo en la gubernio Aba de la provinco Sichuan estas riĉa je arbaro kaj folkloraj kulturoj.\n\nInter 2016 kaj majo 2020 la vidindejo akceptis 417,5 mil vizitojn kaj enspezis 184 milionojn da juanoj (= 26 milionoj da usonaj dolaroj) per turismo.\n\nInter 2017 kaj 2019, rezulte de turisma disvolvado, 113 malriĉaj familioj en la vidindejo forlasis malriĉecon.\n\nNun turismo estas grava rimedo de tieaj vilaĝanoj por liberiĝi de malriĉeco.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/18/content_76177544.htm", "title": "Forlasitaj minejoj fariĝis parkoj", "published": "2020-06-18 00:00:00", "content_text": "Estis pli ol 40 forlasitaj minejoj ĉe Zishan-monto de Handan-urbo, Hebei-provinco, norda Ĉinio. En la lastaj jaroj, la urba registaro agadas por plibonigi la medion ĉe la forlasitaj minejoj. Oni kreis tie persikfloran valon, lagcentran insuleton, teraskampan flormaron kaj aliajn vidindaĵojn, kiuj vivplenigas la minejojn.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/18/content_76178090.htm", "title": "Lanceto : Plibonigi aerumon de publika spaco povas redukti disvastiĝon de la nova koronviruso", "published": "2020-06-18 00:00:00", "content_text": "Lastatempe publikigita artikolo en la brita revuo\n\nThe Lancet Respiratory Medicine\n\nklarigas, ke por bone kompreni disvastiĝon de spiraj fluantaj partikloj de la nova koronviruso kaj esplori eblajn preventajn rimedojn, sciencistoj mezuris distribuon de partikloj, iliajn disvastiĝajn distancon, rapidon kaj tempon en aero sub malsamaj aerumaj kondiĉoj, kaj detale analizis la partiklojn kiam homoj tusas aŭ parolas. La rezulto estas, ke sufiĉa ventolado en publika spaco povas maldensigi kaj forigi eble infektajn aerosolojn.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/19/content_76181780.htm", "title": "Dokumenta filmo de CGTN pri kontraŭ-terorismo en Xinjiang, Ĉinio", "published": "2020-06-19 00:00:00", "content_text": "Post duonjaro,\n\nCGTN\n\nlanĉis trian parton de la dokumenta filmo pri kontraŭ-terorismo en la Xinjiang-a Ujgura Aŭtonoma Regiono, Ĉinio.\n\nKion postvivantoj kaj atestantoj de la perfortaj kaj terorismaj kazoj en Xinjiang volas diri?\n\nKian grandegan koston Xinjiang pagis por konservi la stabilecon kaj sekurecon?\n\nSpektu la dokumentan filmon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-06/28/content_76211474.htm", "title": "Ekologia bazo de lavendoj en dezerto de Yinchuan, Ĉinio", "published": "2020-06-28 00:00:00", "content_text": "Dum la somera tempo, miloj da hektaroj da verbenoj floras en la ekologia bazo de lavendoj ĉe rando de la dezerto Maowusu en la urbo Yinchuan, la Ningxia-a Huj-a Aŭtonoma Regiono, nordokcidenta Ĉinio. Per plibonigo de dezerta tero kaj plantado de lavendo, verbeno, krizantemo kaj aliaj floroj, kaj pli ol 20 specoj da arboj, oni transformis la antaŭan dezerton en oazon de floroj kaj arboj, kiu disvolviĝas ekologie kun integritaj mediplibonigo, turismo en dezerto kaj produktado de floroj.\n\nLa 20-an junio, turistoj faris fotojn en la ekologia bazo de lavendoj en la urbo Yinchuan （Fotis Wang Peng, raportisto de la novaĵ-agentejo Xinhua）\n\nVerbenoj en la ekologia bazo de lavendoj en la urbo Yinchuan（Fotis Wang Peng, raportisto de la novaĵ-agentejo Xinhua）\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/29/content_76215165.htm", "title": "Bestoprotektado en Ĉinio: La habitato de ruĝaj ibisoj etendiĝas de la montaro Qinling al orienta Azio", "published": "2020-06-29 00:00:00", "content_text": "La 22-an de junio, la Shaanxi-a Forstuma Buroo publikigis informon, ke populacio de ruĝaj ibisoj, iama endanĝerigita rara birdo, nun jam superis pli ol 5 mil, kaj ilia habitato etendiĝas al orienta Azio, kun la montaro Qinling kiel centro.\n\nRuĝaj ibisoj iam viglis en orienta Azio kaj Siberio. En 20-a jarcento, ili malaperis en Korea Duoninsulo kaj Japanio. En 1981, fakuloj trovis 7 sovaĝajn ruĝajn ibisojn en la montaro Qinling, Shaanxi-provinco de Ĉinio. Qinling fariĝis ŝildo de ruĝaj ibisoj.\n\nDang Shuangren, estro de la buroo, diris, ke en la pasintaj 40 jaroj, la habitato de ruĝaj ibisoj senĉese disvastiĝas al iamaj vivejoj. La terareo de ilia habitato jam grandiĝis de la antaŭaj malpli ol 5 kvadrataj kilometroj al la nunaj 15 mil kvadrataj kilometroj, kaj la habitato etendiĝas al orienta Azio, kun Qinling kiel centro. Nun la habitatoj de ruĝaj ibisoj troviĝas en ĉinaj provincoj Shaanxi, Henan kaj Zhejiang. Ankaŭ Japanio kaj Korea Respubliko starigis ejojn por sovaĝaj ibisoj helpe de Ĉinio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/29/content_76215852.htm", "title": "Iama mino fariĝis turismejo en Jilin, Ĉinio", "published": "2020-06-29 00:00:00", "content_text": "En la vilaĝo Mayoufang, la urbeto Mengjialing en la gubernio Lishu de la urbo Siping en la provinco Jilin, nordorienta Ĉinio, troviĝas pitoreskejo konata kiel \"malgranda lageto en la ĉielo\", kie antaŭe estis mino.\n\nEkde la 1970-aj jaroj, pro longtempa elfosado, la ĉirkaŭaj 20 hektaroj da arbaro estis detruitaj kaj estis postlasita kavo profunda je 40 metroj. En 2019 la gubernio Lishu komencis efektivigon de projekto pri verdigo de minoj kaj plantis pli ol 100 mil arbojn kaj florojn ĉirkaŭ la mino en la vilaĝo Mayoufang.\n\nPro pluvado, la kavo fariĝis lageto. Lokanoj nomis ĝin \"malgranda lageto en la ĉielo\". Nun la gubernio Lishu planas transformi la lokon en turismejon kun areo de 50 hektaroj ĉirkaŭ la \"malgranda lageto en la ĉielo\" por disvolvi ekoturismon.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-06/30/content_76221681.htm", "title": "Enurba \"surakva rizkampo\" en Zhejiang, Ĉinio", "published": "2020-06-30 00:00:00", "content_text": "En la komenco de la kuranta jaro, en la distrikto Wuxing de la urbo Huzhou, la provinco Zhejiang, sudorienta Ĉinio, oni lanĉis la novan agrikulturan projekton \"surakva rizkampo\" en riverkanalo. Uzado de flosa insulo por speciala rizkultivado povas ne nur purigi la akvon, sed ankaŭ produkti ekorizon. Oni atendas, ke la \"surakva rizo\" estu rikoltita en novembro.\n\nLa 29-an de junio, oni transplantis rizon en la \"surakva rizkampo\" en la distrikto Wuxing, la urbo Huzhou. (Fotis Weng Xinyang, raportisto de la novaĵ-agentejo Xinhua)\n\nRedaktoro: Kang Caqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/01/content_76225777.htm", "title": "Okazis reta kurso de Esperanto", "published": "2020-07-01 00:00:00", "content_text": "La 11-a Esperanto-Kongreso de Nordoriento kaj Interna Mongolio de Ĉinio, kiu laŭplane okazos ĉi-jare en la urbo Tumen de la provinco Jilin de Ĉinio, estas prokrastita al 2021 pro la pandemio. Lastatempe la organiza komitato de la kongreso okazigis retan E-kurson por partoprenontoj kaj interesatoj. En la kurso partoprenis pli ol 100 homoj el la provincoj Heilongjiang, Jilin kaj Liaoning, kaj la Interna Mongolio.\n\nEn la reta inaŭguro de la kurso, respondeculoj kaj aktivuloj de Esperantaj organizoj faris paroladojn. Ili esperas, ke lernantoj diligente lernos la lingvon por daŭrigi Esperanto-movadon. En la kanto “La Espero” la inaŭguro finiĝis.\n\nRaportis: Liu Zhengkun el Liaoning\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-07/02/content_76229140.htm", "title": "ĈEL partoprenis en la Tago de Azio kaj Oceanio", "published": "2020-07-02 00:00:00", "content_text": "La 26-an de junio, Ĉina Esperanto-Ligo (ĈEL) partoprenis en surreta aktivado Tago de Azio kaj Oceanio. La aktivado estas organizita de la Komisiono pri Azia-Oceania Esperanto-Movado (KAOEM) kaj al ĝi ĉeestis preskaŭ cento da esperantistoj. Reprezentantoj el E-asocioj de ĉirkaŭ 20 landoj kaj regionoj en Azio kaj Oceanio diskonigis kaj interŝanĝis informojn pri E-movado en siaj lokoj. Chen Ji, direktoro de la sekretariejo de ĈEL, raportis pri atingoj de ĉina E-movado kiel la 13-a Ĉina Kongreso de Esperanto, la programoj de Esperanta kulturo en ĉinaj lernejoj, la ekspozicio\n\n70 jaroj -- Ĉina Esperanta Movado kaj la Mondo\n\nkaj la libro\n\nŜlosilaj Vortoj por Kompreni Ĉinion\n\n, kaj diskonigis, kiel ĉinaj kaj alilandaj esperantistoj kunlaboris kaj interhelpis por kune batali kontraŭ la epidemio de KOVIM-19.\n\nTago de Azio kaj Oceanio, kiel parto de Universala Kongreso, kutime okazas dum la kongreso. Ĉi-jare, oni okazigis ĝin surrete antaŭ la kongreso.\n\nRedaktoro: Chen Ji kaj Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-07/07/content_76245856.htm", "title": "Mediprotekto de Ĉinio: Sangaj fazanoj en arbaro de Qinling-montaro", "published": "2020-07-07 00:00:00", "content_text": "En la arbaro de la regiono de Qinling-montaro kun alteco je 2 800 metroj super marnivelo vivas sangaj fazanoj (\n\nIthaginis cruentus\n\n), bestoj ŝtatnivele protektataj. Ili estas fazanoj alkutimiĝintaj al arbaroj kaj arbustoj de alta kaj malvarma montregiono kaj vivas grupe. Pro ŝanĝoj de sezonoj, sangaj fazanoj migras de malalta al alta loko.\n\nPlejparto da sangaj fazanoj vivas en Ĉinio. Ili ĉefe manĝas semojn de kreskaĵoj, muskojn sur trunkoj kaj ankaŭ insektojn. Pro tio, ke ili ĉiam sin kaŝas en montaro kaj estas sentemaj, ili ĝis nun ankoraŭ ne estas bredataj de homoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/09/content_76254330.htm", "title": "Ni venku", "published": "2020-07-09 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-07/09/content_76254750.htm", "title": "Mondaj geoparkoj aldonitaj en Xiangxi kaj Zhangye de Ĉinio", "published": "2020-07-09 00:00:00", "content_text": "La 7an de julio en la 209a sesio de la Plenuma Buroo de Unesko en Parizo, geoparkoj en Xiangxi kaj Zhangye, rekomenditaj de Ĉinio, estis oficiale enlistigitaj kiel mondaj geoparkoj de Unesko. Ĝis nun Ĉinio posedas 41 mondajn geoparkojn, kies nombro okupas kvaronon de 161 tutmonde, kaj pro tio, Ĉinio okupas la unuan lokon ĉi-flanke.\n\nXiangxi-a Monda Geoparko\n\nXiangxi-a Monda Geoparko situas en la profundo de Wuling-montaro en la Xiangxi-a Tuĝja-a kaj Mjaŭ-a Aŭtonoma Subprovinco en Hunan-provinco. Ĝi posedas 160 kulturajn situojn de paleolitiko kaj neolitiko. Tie estas la ĉefa setlejo de la etnoj Tuĝjao kaj Mjaŭo, kies longaj historioj kaj kulturoj estigas la unikan folkloron.\n\nZhangye-a Monda Geoparko\n\nLa plej rimarkinda trajto de Zhangye-a Monda Geoparko estas la pitoreskaj montetoj konsistantaj el buntaj faldaj kotŝtonoj kaj konglomeraĵoj, kaj ĝia internacia geologia signifo estas esplorata de multaj geologoj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/13/content_76266727.htm", "title": "Liujiaxia-akvokonservejo pliigas akvo-ellasadon por sekure pasigi inundosezonon", "published": "2020-07-13 00:00:00", "content_text": "Pro pluvego en la supra parto de la Flava Rivero, la akvokvanto en Liujiaxia-akvokonservejo en Gansu-provinco daŭre kreskas.\n\nPor mildigi premon de la Flava Rivero dum la inundosezono kaj malaltigi sian akvonivelon, la akvokonservejo pliigas sian elflukvanton.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/13/content_76267299.htm", "title": "Protekto de Anthropoides virgo en Ĉinio", "published": "2020-07-13 00:00:00", "content_text": "Anthropoides virgo\n\nestas la plej malgranda gruo kaj havas longecon de ĉ. 80 cm, kiam ĝi atingis plenaĝecon. Tia gruo vivas\n\nĉ\n\nefe en meza Azio, kaj\n\nĉ\n\niujare migras suden de la landlima regiono inter\n\nĈ\n\ninio kaj Mongolio al Thar-dezerto de Barato, trans Himalajon, por pasigi la vintron. Malmulte da tiaj gruoj vivas en\n\nĈ\n\ninio, kaj precipe maloftas, ke ili naskis kaj elkovis idon en urba parko. Sed la 23-an de junio, ido de\n\nAnthropoides virgo\n\nelkoviĝis en la parko de malsekejo Aixi-lago de Nanchang-urbo, Jiangxi-provinco, sudorienta Ĉinio. Konsiderante ke nun en suda\n\nĈ\n\ninio estas inunda sezono kaj la grua bebo eble estas vundita de aliaj bestoj, lokaj laborantoj transportis\n\nĝ\n\nin por protektado. Nun la 6-taga grueto jam pezas 101,5 gramojn, oni resendos\n\nĝ\n\nin al ĝiaj gepatroj kiam\n\nĝ\n\ni estos pli granda.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/15/content_76275202.htm", "title": "Raraj bildoj pri elnestiĝo de bucerido", "published": "2020-07-15 00:00:00", "content_text": "Post pli-ol-unumonata atendado, fotisto pri ekologio kaptis rarajn bildojn pri elnestiĝo de ido de Granda Bucero\n\n(\n\nBuceros bicornis\n\n)\n\n: en arbaro de la provincnivela natur-rezervejo Tongbiguan de Yingjiang-gubernio, Dehong-a Taj-a kaj Ĝingpo-a Aŭtonoma Subprovinco de Yunnan-provinco, sudokcidenta Ĉinio, la birdido unue etendis sian kapon el la nesto, kaj post multfojaj atentemaj rigardoj, ĝi forĵetis objektojn, kiel koto kaj aliaj, kiuj ŝtopas la neston, kaj sekve elflugis el la nesto kaj komencis novan vivon en la arbaro.\n\nFamilio de\n\nGranda Bucero\n\nsur branĉoj\n\nBirdido el\n\nnest\n\niĝanta\n\nLa birdido elflugas el nesto.\n\n\"Geedzoj\" sur branĉo ĉe nesto\n\nĴus elnestiĝinta birdido\n\nGranda Bucero estas simbola kaj \"flagŝipa\" specio en tropika pluvarbaro, kaj oni ofte taksas pluvarbaran staton per tiuj birdoj. En la lastaj jaroj, en la gubernio multfoje vidiĝas bildoj pri reproduktado de diversaj buceroj, tio atestas la bonan ekomedion de tiu loko.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/20/content_76291561.htm", "title": "Verda pasejo en Tangshan de Ĉinio", "published": "2020-07-20 00:00:00", "content_text": "Antaŭ kelkaj tagoj komenciĝis provfunkciado de verda pasejo de la urbo Tangshan en Hebei-provinco de Ĉinio. La unua stadio de la programo temas pri pasejo longa je 7,5 kilometroj kaj larĝa je 15 metroj, kun vojoj por kurado, piedirado kaj biciklado, kaj 8 pontoj, kiuj kunligas multajn parkojn de la urbo. Ĝi estas plurfunkcia verda pasejo kiu kunigas median rebonigon, distran sporton, kulturan diskonigon kaj tiel plu. Biciklante kaj piedirante urbanoj povas ĝui pejzaĝojn ĉe vojoj.\n\nLa programo celas ripari cikatron postlasitan de la tradicia industrio en la urbo kaj reaperigi pitoreskecon kaj modernan industrian kulturon. Ĝi celas ankaǔ, surbaze de konstruado de enurba arbaro, realigi kunligon de grandaj ekologiaj pasejoj, kaj samtempe elforĝi diversecajn servojn sub apogo de origina industrio, kaj fariĝi motoron por urba novigo kaj industria transformo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/21/content_76295383.htm", "title": "Hoh Xil de Ĉinio: protektejo de tibeta antilopo", "published": "2020-07-21 00:00:00", "content_text": "Hoh Xil situas en la Qinghai-Tibeta Altebenaĵo. Kun averaĝa alteco de pli ol 4 600 metroj super marnivelo, ĝi estas unu el la naturrezervejoj plej vastaj, altitude plej altaj kaj plej riĉaj je sovaĝaj bestoj en Ĉinio. Zhuonai-lago estas en la centra regiono de Hoh Xil kaj altas je 4 800 metroj super marnivelo. Ĉiujare tibetaj antilopoj venas de Qinghai, Xinjiang kaj Tibeto al la lago por naski siajn bebojn. Pro tio la lago estas rigardata kiel \"akuŝejo\" de tibetaj antilopoj.\n\nNun estas sezono por generado de tibetaj antilopoj. Patrolistoj savis 11 antilopidojn ĉe la lago. Cewen Doje, membro de la patrolista teamo, diris: \"Tiuj idoj apartiĝis de la grupo, se ili ne estus ĝustatempe savitaj, ili falus en diversajn danĝerojn.\"\n\n21-jara Doje laboras en Hoh Xil jam de 5 jaroj. Pro sia ŝato al antilopoj, li memvole vartas kaj nutras tiujn antilopidojn.\n\nLi diris: \"Por eviti krucan infekton, ĉiu el la 11 antilopidoj havas sian propran suĉbotelon.\" Por distingi la antilopidojn li atente observas iliajn aspekton kaj harkoloron. Post kelkaj tagoj, li jam konas la karakterizaĵojn kaj kutimojn de ĉiu antilopido.\n\nSe la vetero estas bona, Cewen Doje malfemis la bredejon kaj gvidas la antilopidojn ludi ekstere. Rigardante kurantajn kaj saltantajn antilopojn, li diris: \"Post ricevo de trejno pri memvivtenado, ili povos reveni al la naturo.\"\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/28/content_76321367.htm", "title": "Tri-gorĝa akvorezervejo blokis 36,7% de la tria inundo", "published": "2020-07-28 00:00:00", "content_text": "Je la 14a horo de la 26a de julio pro pluvego en la supra parto de Jangzio, la akvo alfluanta la tri-gorĝan akvorezervejon kalkuliĝis al 50 mil kubmetroj sekunde. Venis la tria inundo de Jangzio ĉi-jare.\n\nJe la 14a horo de la sekva tago la akvofluo tie atingis 60 mil kubmetrojn sekunde, kaj la akvorezervejo blokis kaj mildigis 36,7% da inundo.\n\nEkde la 18a de julio, la akvorezervejo naŭ-foje ĝustigis sian kvanton de akvo-ellaso. Je la 12a horo de la 25a de julio ĝi malaltigis la akvonivelon al 158,56 metroj kaj tiel altigis akvokonservan kvanton je 14,108 miliardoj da kubaj metroj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-07/30/content_76329963.htm", "title": "Esperantistoj de la provincoj Liaoning kaj Henan memorfestis Esperanto-Tagon", "published": "2020-07-30 00:00:00", "content_text": "La 26-an de julio, Liaoning-a Esperanto-Asocio kaj Dandong-a Esperanto-Asocio kunorganizis aktivecon por memorfesti Esperanto-Tagon. Pli ol 30 esperantistoj el Liaoning-provinco partoprenis en la aktiveco. Ili esprimis sian amon al Esperanto kaj la decidon kontribui al nia lingvo.\n\n(Raportis: Liaoning-a Esperanto-Asocio)\n\nEsperantistoj de Xinxiang\n\nLa 26-an de julio, por memorfesti la 133-an datrevenon de la fondiĝo de Esperanto, Xinxiang-a Esperanto-Asocio okazigis interrete festan kunvenon, kiu daŭris unu horon kaj duonon. La enhavo de la festado inkluzivas diskonigon pri Esperanto kaj prezentadon.\n\n(Raportis: Xinxiang-a Esperanto-Asocio)\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-07/31/content_76333320.htm", "title": "Jiangsu-a Esperanto-Asocio festis Esperanto-Tagon", "published": "2020-07-31 00:00:00", "content_text": "Responde al \"Esperanto por la publiko\", iniciato de ĈEL, Jiangsu-a Esperanto-Asocio okazigis aktivecon por festi Esperanto-Tagon en Porinstruista Universitato de Nankino la 26an de julio. En la aktiveco oni faris la muzikan prezentadon \"Ni Amas Esperanton\".\n\n(Raportis: Jiangsu-a Esperanto-Asocio)\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-07/31/content_76333849.htm", "title": "Baldaŭ komenciĝos Virtuala Kongreso de UEA!", "published": "2020-07-31 00:00:00", "content_text": "Ĉijara UK en Montrealo estis nuligita pro la pandemio de KOVIM-19, kaj UEA preparis sian unuan Virtualan Kongreson (VK), okazonta dum la samaj tagoj antaŭe rezervitaj por UK. Jen mesaĝo de la organizantoj de VK kun la plej freŝaj informoj pri ĝi!\n\nAliĝintoj al la kongreso ricevos vendrede, la 31-an de julio, je ĉirkaŭ la 12-a horo laŭ UTC, retpoŝtan mesaĝon kun ligilo por eniri la VK-kongresejon. Kune kun ligilo tie troviĝos ankaŭ retpoŝta adreso kaj pasvorto necesaj por registriĝi, “eniri” al la Virtuala Kongresejo. La kongresejo funkcios ekde vendredo – tamen kun tre limigita enhavo (ĉar la oficiala komenco de la VK estos sabate). Oni rekomendas, ke vi anticipe vizitu la kongresejon por konatiĝi kun la sistemo. Se vi do havos eblon kaj tempon, eniru en la kongresejon jam vendrede, legu nepre informojn de la maldekstra menuo – certe ni rekomendas partojn “Regularo”, “Instrukcioj” kaj “Pri la evento”. En la menuero “Instrukcioj” vi trovos ankaŭ klarigon, kiel plenigi vian propran profilon (supre maldesktre, super la menuo), aldoni vian foton ktp. Aldone vi povos jam provi ekzemple publikajn liberajn “Vidbabilejojn” aŭ “Tekstbabilejojn” kaj ĝui kelkajn filmetojn de la kanada UK-teamo! Ni esperas ke tia ĉi pli frua enireblo faciligos al vi bone orientiĝi en la Virtuala Kongresejo kaj vi povos ekde sabato plene ĝui la programon de VK!\n\nAldona helpo-informo: bonvolu konscii, ke se vi havas firman/kablan interreton, ni rekomendas uzi ĝin. Vifio (Wi-Fi) estas foje multe malpli potenca, ol kabla interreto. Se vi do volas plene ĝui la kongreson kaj via retkonekto ne estas sufiĉe rapida/forta, ni certe proponas ke vi uzu kablan interreton.\n\nNovaĵo de VK-programo: Laŭtemaj vidbabilejoj\n\nKrom oficiala, jam en si mem riĉa programo de la Virtuala Kongreso (konsultebla nun ĉi tie: https://vk.mondafest.net/programo/), aperas pliaj dumtagaj programeroj – “Laŭtemaj vidbabilejoj”. Pri kio temas? La ĉefa celo estas proksimigi la membrojn (VK-partoprenantojn) al diversaj Esperanto-aktivuloj, ebligi al ili diskuti, demandi, interagi. Samtempe plia celo estas kunigi – faciligi interŝanĝon de ideoj/opinioj/projektoj de “samideanoj” (esperantistoj) kun similaj/samaj fakoj/hobioj/sportoj/religioj ktp. Pere de ĉi-specaj diskutejetoj ni ebligos viglan komunumon, kiu povas dum la tuta VK interagi, konatiĝi unu kun la alia.\n\nVidbabilejoj dum VK havos 3 subkategoriojn:\n\n1. Unuhoraj diskutgrupoj\n\nPor povi vid-al-vide diskuti pri diversaj temoj, kiuj interesas nin, esperantistojn, ni proponas dum la tuta VK apartajn salonojn, vidbabilejojn – ili estos en la programo klare notitaj per la ĉefa temo (ekz. “muzikemuloj, “biciklantoj” ktp.) kaj dismetitaj tra la tuta tago (24 horojn). Okazos paralelaj 2-3 tiaj ĉambroj – do estas via elekto, kiun temon vi preferas kaj kiam vi ŝatus pri ĝi babili kun aliaj partoprenantoj.\n\nSe do vin interesas iu konkreta temo (ŝlosilvorto estos kutime la nomo de la sporto/hobio/religio/…) – vi estas libera/j eniri. Konsciu, ke ĉi-ĉambroj estos sen gvidanto. Ilia celo estas simple grupigi en unu loko samspecajn partoprenantojn. Temas do pri iuspeca kunigado de samideanoj surbaze de iliaj propraj hobioj, interesiĝoj, fakoj ktp.\n\nBabilĉambroj estos tie por via libera interparolo pri la proponita temo. Sen moderatoro, sen registrado. Sentu vin libera interparoli (voĉe/skribe) aŭ nur aŭskulti babiladon.\n\nNi kredas, ke la partoprenantoj volos utiligi ŝancon renkontiĝi kun samspecaj E-istoj, konatiĝi kun aliaj samhobianoj, aŭ simple volus ekscii ion interesan/novan pri iu konkreta fako/hobio.\n\n2. “Babilu kun…”\n\nTiuj ĉi grupoj havos klare sian moderatoron/gvidanton – la konkretan personon, kun kiu oni babilu, al kiu oni demandu. En la programo vi vidos ĉiam konkretan nomon kaj priskribon (ekz. “Babilu kun Adjévi Adjé pri Afriko”) – vi do povos utiligi tiun ĉi unikan ŝancon por persone paroli kun diversaj Esperanto-aktivuloj tutmondaj! Ĉu vi iam deziris diskuti kun la fama aŭtoro de PMEG Bertilo Wennergren, aŭ demandi pri kanto-kreado al jOmO? Jen, dum la ĉi-jara VK vi povos fari ankaŭ tion!\n\n3. Paroligaj rondoj\n\nNi proponas dum ĉi tiu virtuala VK eblon praktiki Esperanton ankaŭ voĉe kun aliaj partoprenantoj! Multaj el ni daŭre bezonas iom da praktikado, uzi Esperanton voĉe kun aliaj – kaj ĝuste tion eblos fari ankaŭ ĉi tie! La programeroj, markitaj en programo kiel “Paroligaj rondoj” havos sian gvidanton (lertan Esperanto-parolanton), foje eĉ ĉefan temon (pri kiu oni parolos dum tiu konkreta horo). Se vi do sentas emon kaj/aŭ bezonon uzi Esperanton kun la celo pliboniĝi en ĝi, vi estas tre bonvena/j!\n\nViMF – Virtuala Movada Foiro\n\nKrom la ceteraj laŭtemaj liberaj babilejoj okazos ankaŭ apartaj, kun respondeculoj-gvidantoj de konkretaj organizoj, kiuj prezentiĝos al vi ĉi-maniere ene de la virtuala movada foiro. Ne hezitu do viziti iliajn “budojn”, ekscii novaĵojn kaj planojn, demandi pri ilia agado ktp. Aktivuloj de konkretaj grupoj/organizoj estos je via dispono dum plena horo!\n\nBonuso: Liberaj vidbabilejoj – Koridoro / Kafejo / Librejo / Manĝejo / Drinkejo\n\nSe hazarde aliaj vidbabilejoj estus plenaj, aŭ vi volus nur simple “promeni” tra la kongresejo kaj renkonti hazardajn partoprenantojn, ni pretigis por vi pliajn kvin ĉi-specajn salonojn. Sentu vin libera eniri laŭ via plaĉo, samkiel foriri kiam vi jam havos aliajn okupojn (aŭ ekos iu interesa programero).\n\nBabilĉambroj servas por plene libera interparolo pri ajnaj temoj. Sen moderatoro, sen registrado. Sentu vin libera interparoli (voĉe/skribe) aŭ nur aŭskulti babiladon de aliaj.\n\nTempozonoj ne limigos la programon de vidbabilejoj!\n\nLa prelega programo de la VK ja estas limigita tempe – ĉefaj programeroj okazos de 12:00 ĝis 18:00 laŭ UTC (do de 14:00 ĝis 20:00 laŭ mezeŭropa somera tempo).\n\nTamen la vidbabilejoj estas je via dispono diurne! Do dum 24 horoj tage vi povas “eniri” la konkretan ĉambron kaj eble renkonti viajn konatojn, amikojn! Elektu laŭ via plaĉo kaj tempo-dispono.\n\nPS: Kaze ke la vidbabilejo estas malplena, vi povas simple re-iri al la ĉefpaĝo de la platformo aŭ simple en la listo ŝanĝi al alia vidbabilejo. Necesas konscii, ke ja povas okazi, ke en iu konkreta momento estos neniu en iu konkreta ĉambro, dependas de la tempo-zonoj, interesoj de partoprenantoj ktp.\n\nPli da tuja kontakto dumkongrese danke al Telegramo!\n\nĈu vi dezirus senpere komuniki interesaĵojn al aliaj partoprenatoj de VK? Ĉu vi havas demandojn pri la programo? Ĉu eble iu teknika problemo aperas? Ĉu vi scivolemas pri detaloj de iu aparta programero? La organiza teamo forte rekomendas uzi por tiuj celoj aplikaĵon la Telegram – danke al kiu vi povos esti plej rapide informata pri diversaj aferoj, rilataj al VK.\n\nDanke al Telegramo eblos plej rapide kaj efike solvadi ankaŭ viajn teknikajn problemojn (kiuj kutime postulas rapidan interagon), aŭ informi pri programo de VK.\n\nTelegramon eblas instali kiel apon (aplikaĵon) en vian saĝan telefonon – https://telegramo.org/. Ekzistas ankaŭ porkomputila versio.\n\nPor komuniki kaj/aŭ diskuti pri VK bonvolu eniri tiun ĉi grupon: MondaFest’ 2020 kaj la Virtuala Kongreso – https://vk.telegramo.org. Tiel ni povas havi eĉ pli proksiman kontakton unu kun la alia dum la tuta semajno (kaj eĉ poste).\n\nNi esperas, ke vi ĝuos la VK-programon kaj ke vi ŝatos ankaŭ ĉi-specajn programerojn! Ni jam senpacience atendas vian partoprenon en la historie unua virtuala kongreso de UEA!\n\nVia VK-teamo!\n\nRedaktis: Rafael Henrique Zerbetto\n\nFonto: Informilo de VK-teamo sendita al kongresanoj\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-08/03/content_76341238.htm", "title": "Virtuala Kongreso de UEA, sukcese malfermita!", "published": "2020-08-03 00:00:00", "content_text": "Tra la mondo iras forta VK! Virtuala Kongreso (VK) de UEA estis inaŭgurita kun preskaŭ 2 mil aliĝintoj. La ceremonio komenciĝis per filmeto kun scenoj de montrealo, urbo kiu devus gastigi ĉi-jaran UK, kun la kanto Halleluja, de Leonard Cohen, kantata de Ĵomart kaj Nataŝa.\n\nParolado de UEA-prezidanto Duncan Charters en la Solena Malfermo\n\nFernando Maia Jr., vic-prezidanto de UEA, bonvenigis la kongresanojn kaj kungvidis la ceremonion kun Orlando Raola, estrarano de UEA pri Kulturo, Kongresoj, Biblioteko kaj Eldonado.\n\nEn sia salutparolo, Raola omaĝis Hector Hodler okaze de la centjariĝo de lia forpaso. Hodler estis homo de grandaj idealoj, kiu alte taksis la gravecon de edukado, multe verkis pri monda paco kaj monda internacia ordo. Raola ligis la malfacilaĵojn pri okazigo de Universalaj Kongresoj, pro la unua Mondmilito, en la epoko de Hodler al la nuna malfacilo alportata al realigo de UK pro la pandemio. En tiu epoko, samkiel nun, estraro de UEA strebadis, sed la momento estis malfacila. Ĉi foje la solvo venis per okazigo de virtuala kongreso, kiu post longa laboro fariĝis realo.\n\nBrian Moon salutis nome de la Akademio de Esperanto kaj invitis kongresanojn ĉeesti programerojn de la akademio kaj konatiĝi kun ĝia laboro.\n\nVinko Markovo salutis nome de SAT kaj anoncis la ĵus-eldonitan novan version de PIV, kiu centjariĝas ĉi-jare. La libroj estas jam presitaj, kaj la reta versio estas jam alirebla per la provizora retadreso https://bertilow.com/vortaro.net/. Baldaŭ la nova versio de la vortaro migros al la  kutima retadreso de reta PIV, http://vortaro.net/.\n\nCharlotte Scherping Larsson, ĵus-elektita prezidanto de TEJO, salutis la kongresanojn, parolis pri aktiveco de junuloj en retaj kongresoj, rakontis pri ĉi-jara reta IJK, kaj substrekis, ke homoj kiuj neniam havis eblecon vojaĝi finfine havas oportunon partopreni internaciajn kongresojn. Ŝi konsilis al la kongresanoj profiti tiun unikan ŝancon konatiĝi kun tiuj unuafojaj kongresanoj.\n\nMuzika paŭzo dum la Solena Malfermo\n\nMirejo salutis la kongresanojn nome de ILEI, raportis pri la ĵus-okazinta VEKI (Virtuala Esperanto-Kongreso de ILEI) kaj parolis pri la longa kunlaboro inter ILEI kaj UEA. Ŝi laŭdis la Eventan Servon de UEA, absolute necesa kaj grava ilo por esperantistoj, kaj proponis similajn platformojn, nomitaj Instruservo kaj Prelegservo.\n\nDuncan Charters, UEA-prezidanto, parolis pri la rekreo de UK en virtuala formo. UEA esperas, ke per tiu ĉi kongreso ni konsciu pri la tutmondeco de nia lingvo kaj komunumo. Malgraŭ la malfacilaĵoj de ĉi tiu jaro, ni sukcesis kunlabori, ĉar ni kapablas rigardi la situacion laŭ malsamaj perspektivoj. Komence de la jaro, li lanĉis la ideon de kuraĝo kaj espero kiel gvidiloj por esperantistoj. Esperantismo gvidas nin al tio, kio unuigas nin: la ideo, ke ni estas ununura homa raso, kaj respektas diversecon.\n\nNormand, Prezidanto de LKK de Montreala UK, la urbestrino de Montrealo, Valerie Plant, kaj Nicolas Viau, LKK-ano de Montreala UK, salutis la kongresanojn.\n\nNormand parolis pri la kongresa temo, 75-jariĝo de UN, kaj proponis por UK 2022 la temon Jardeko de Tago de Indiĝenaj Lingvoj de UN.\n\nValerie gratulis UEA pro Monda Festo. Ŝi substrekis la rolon de UEA en antaŭenigo de lingvoj kaj pli harmonia komunikado inter popoloj.\n\nŜi aparte laŭdis la temon “75-jariĝo de UN”\n\n.\n\nGeorges Sioui parolas al la kongresanoj\n\nNicolas Viau invitis Georges Sioui, reprezentanto de indiĝena etno de Ontario kaj Kebekio, paroli pri indiĝenaj lingvoj. Georges sugestis, por ke homoj komencu aŭskulti la voĉojn de indiĝenaj popoloj de Ameriko kaj de la mondo, kiuj havas saĝecon por dividi kun la homaro laŭ tiu spirito de egaleco subtenata de Esperanto. Li deklamis kvarlingvan poemon en la lingvoj angla, franca, portugala kaj hispana, kiuj estas la lingvoj vaste uzataj nuntempe de la popolanoj de Ameriko.\n\nSekve okazis muzika paŭzo, kaj du vankuveraj muzikistoj prezentis kelkajn kantojn en Esperanto. Ili estas patrino kaj filo, la patrino bone regas la lingvon kaj kantis, kaj ŝia filo, kiu ludas klavaron, eklernis Esperanton antaŭ ne longe kaj progresas en lernado. Oni atendas, ke ili faru belan koncerton en UK 2022.\n\nNome de la teknika teamo de VK, Petro Balaz salutis la kongresanojn kaj prezentis la platformon tra kiu okazas la kongreso.\n\nAnstataŭ la tradiciaj Landaj Salutoj, estis Kontinentaj Salutoj: La unua kontinenta saluto venis el Oceanio; Lin Lisha, el Ĉinio, salutis la kongresanojn nome de Azio; Jeremie Sabiyumva el Burundo salutis la kongresanojn nome de Afriko; Ĵenja salutis la kongresanojn nome de Ameriko; kaj plurnacieca eŭropano Kryŝtof salutis nome de Eŭropo.\n\nFernando Maia Jr. klarigis pri la emblemo de la kongreso, kreita de la samideano David Campo Perez, el Kubo. La emblemo konsistas el tri strioj laŭ la primaraj koloroj, kiuj naskas la ĉielarkon, simbolo de nia Festivalo, ĉio sub la verda stelo de Esperanto. La tri strioj faras triangulon, kiu estas simbolo de unueco, kaj reprezentas unuiĝon kaj ligitecon de la diversaj kulturoj de la mondo kaj de ĉiuj indivuduoj el la homaro. Ili ankaŭ reprezentas la tri agadkolonojn de Unuiĝintaj Nacioj: paco (blua), homaj rajtoj (ruĝa) kaj daŭripova evoluigo (flava). La verda stelo en la supra angulo reprezentas nian komunan celon antaŭenigi pacon, homajn rajtojn kaj daŭripovan evoluigon ankaŭ per Esperanto. La blanka fono signifas, ke ĉiuj homoj havas la saman originon kaj vivas sub la sama ĉielo. La kongreso rezultas de kunlaboro inter UEA, E@I kaj Vinilkosmo. La ĵinglo uzata komence de ĉiu viv-elsendo estas ero de la himno de Esperanto, registrita de la grupo Akordo. Fernando ankaŭ anoncis, ke jam eblas aliĝi al la venontjara UK en Belfasto.\n\nOrlando dankis al subtenantoj de la kongreso, kiuj subtenis ĝin finance, aparte al ESF kaj la entrepreno Kosmo Strategio, kiuj estas ĝiaj ĉefaj sponsoroj.\n\nSekve, LKK de UK 2022 en Montrealo sin prezentis kaj invitis la kongresanojn al tiu kongreso.\n\nInternacia koruso kantis la himnon La Espero.\n\nUnu el plej atendataj momentoj de la Solena Malfermo, la kantado de la himno La Espero, estis brile realigita kun kortuŝa surprizo por ĉiuj: sub la gvido de ĥorestrino Zdravka Boytcheva, esperantistoj de la tuta mondo kunkantis la himnon.\n\nTuj poste, Orlando Raola, estrarano de UEA, deklaris la kongreson malfermita.\n\nRaportis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-08/04/content_76344712.htm", "title": "Lago en Ĉinio havas ruĝan akvon!", "published": "2020-08-04 00:00:00", "content_text": "La lago Dagthu troviĝas en la dezerto Badain Jaran de nord-ĉina aŭtonoma regiono Interna Mongolio. Ĝi estas konata pro la mistera koloro de sia akvo, kiu varias inter rozkolora kaj ruĝa, kaj pro tio allogas multajn turistojn. La nivelo kaj la koloro de la akvo ŝanĝiĝas dum la jaro, kaj laŭ lokaj ĉiĉeronoj, la nekutima koloro de tiu akvo rezultas de salo kaj mineraloj troveblaj en la grundo.\n\nRedaktis: Rafael Henrique Zerbetto\n\nFonto: GICexpat\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/05/content_76349739.htm", "title": "Ĉina mediprotekto: jam de 11 jaroj ne okazas ŝtelĉasado en Hoh Xil", "published": "2020-08-05 00:00:00", "content_text": "Dank' al la daǔra agado kontraǔ ŝtelĉasado kaj agadoj por mediprotektado, en Hoh Xil, monda natura heredaĵo kaj \"surtera paradizo\", ne aŭdiĝas pafoj de ŝtelĉasistoj dum 11 jaroj. Tie tibetaj antilopoj kaj aliaj sovaĝaj bestoj trankvile kaj libere vivas kaj naskas siajn idojn, kaj ili fariĝis belaj pejzaĝoj sur la Qinghai-Tibeta Altebenaĵo.\n\nHoh Xil situas en la Qinghai-Tibeta Altebenaĵo kaj estas grava rezervejo de tibetaj antilopoj, ŝtata unuagrada protektata besto de Ĉinio. En la 1980-aj jaroj, krimuloj kontraǔleĝe ĉasis tibetajn antilopojn, sekve ilia nombro malkreskis de 200 mil al malpli ol 20 mil. Dum plurjara protektado fare de diversaj flankoj, nun tie vivas pli ol 70 mil tibetaj antilopoj.\n\n\"De 2009 ĝis nun, en Hoh Xil, vasta je 45 mil kvadrataj kilometroj, ne plu okazas ŝtelĉasado.\" Tion diris direktoro de la administrejo de Hoh Xil sub la Administracio de Ŝtataj Parkoj en Regiono de Fontoj de Tri Riveroj. Ĉiujare oni faras almenaŭ 12 grandskalajn patroladojn. \"Nun 'gardi Hoh Xil per pugnoj' jam fariĝis historio, estonte, ĝi ludos pli gravan rolon en ekologia edukado, scienca esplorado kaj aliaj kampoj.\"\n\nJen tibetaj antilopoj en Hoh Xil:\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/06/content_76352868.htm", "title": "Hulunbuir klopodas disvolvi lokan turismon", "published": "2020-08-06 00:00:00", "content_text": "Turismo estas grava por la ekonomio de Hulumbuir, en nord-ĉina Aŭtonoma Regiono Interna Mongolio. Lastatempe, lokaj aŭtoritatoj en Hulunbuir alprenis diversajn rimedojn, kiel pli fleksebla laborhoraro kaj disdonado de rabatkuponoj por turismaj aktivaĵoj, por akceli disvolvadon de loka turisma merkato.\n\n(Fotoj: Xinhua/Xu Qin)\n\nTuristoj ĉevalrajdas ĉe pitoreskejo en Hulunbuir, la 4-an de aŭgusto 2020\n\nTuristoj ĉevalrajdas ĉe pitoreskejo en Hulunbuir, la 3-an de aŭgusto 2020\n\nStepo en Hulumbuir, fotita de flugroboto la 3-an de aŭgusto 2020\n\nTuristoj vizitas pitoreskejon en Hulunbuir, la 4-an de aŭgusto 2020\n\nTuristoj promenas per ŝipo sur lago Hulun Nur, en Hulunbuir, la 4-an de aŭgusto 2020\n\nFoto kaptita en la 3a de aŭgusto 2020 montras pitoreskejon kun nomadaj triboj en Hulunbuir\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/06/content_76353185.htm", "title": "Tigridoj ludas en Naturrezervejo en Heilongjiang", "published": "2020-08-06 00:00:00", "content_text": "La Naturrezervejo pri Siberia Tigro en Hengdaohezi troviĝas en Hezi-urbeto de la urbo Mudanjiang, la provinco Heilongjiang, nordorienta Ĉinio. Tie vivas multaj siberiaj tigroj, kiuj donas al la loko la kromnomon \"Ĉina Tigrourbeto\". En julio ĉijare, raportisto de Xinhua-novaĵagentejo faris fotojn de pluraj tigridoj dum ludado.\n\nRedaktis: Rafael Henrique Zerbetto\n\nFonto: ĈRI\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/10/content_76582814.htm", "title": "Shaanxi de Ĉinio: kiam vizitas vin orhara simio...", "published": "2020-08-10 00:00:00", "content_text": "Lastatempe en Maoping-vilaĝo, Shaanxi-provinco, nordokcidenta Ĉinio, alvenis sovaĝa orhara simio, unuaklasa ŝtatnivela protektata besto. La simio plenkreska tage suprengrimpas tegmentojn de domoj por serĉi manĝaĵojn kaj vespere dormas en arbaro. Ĝi ne timas homojn, male ĝi volas proksimiĝi al homoj. Ĝi kunfotiĝas kun homoj kaj prenas manĝaĵojn el iliaj manoj.\n\nLa loko en la suda parto de Qinling-montaro havas bonan medion kaj densan arbaron. Tie troviĝas diversspecaj bestoj ŝtatnivele protektataj. Grandaj pandoj kaj orharaj simioj ofte vizitas vilaĝojn, kaj la lokanoj harmonie kunvivas kun ili.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/11/content_76587449.htm", "title": "Fuxian-lago de Ĉinio: klara akvo kontribuas por forlasi malriĉecon", "published": "2020-08-11 00:00:00", "content_text": "Fuxian-lago en Yuxi-urbo de Yunnan-provinco, sudokcidenta Ĉinio, havas kristale klaran kaj puran akvon travideblan ĝisfunde, kun\n\nkriterio de\n\nunuaklasa\n\nlago en Ĉinio.\n\nEn la lastaj jaroj, la urbo aktive agadas por mediprotektado, alprenas precizajn politikojn por malmultigi ellasadon de poluaĵoj al la lago, rapidigas rearanĝon de agrikultura strukturo kaj plenforte kreas mediamikan agrikulturon. Ĉio tio ne nur kontribuas por teni la akvan kvaliton de la lago, sed ankaǔ profitigas lokanojn: bona medio metis bonan fundamenton por disvolvado de industrioj kaj kreskado de enspezoj.\n\nKiel prezidanto Xi Jinping diris, \"Klaraj riveroj kaj verdaj montoj estas valoraj riĉaĵoj\". Dank' al la bona medio, pli kaj pli multiĝas turistoj al la lago. Lokanoj pli kaj pli volontas protekti la medion de la lago, kaj ili profitas de tio. Jen formiĝas sana cirkulado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/13/content_76594144.htm", "title": "Martestudoj liberigitaj en la maron", "published": "2020-08-13 00:00:00", "content_text": "Volontuloj liberigis martestudojn en la maron en la distrikto Lingshui de la provinco Hainan, suda\n\nĈ\n\ninio,\n\nla 9-an de aŭgusto 2020. Naŭdek naŭ testudoj, ŝtelitaj de\n\nŝ\n\ntelĉasistoj kaj savitaj\n\nde la polico, estis liberigitaj al la granda maro. Esploristoj konektis spuraparatojn al dek el ili por lerni pri iliaj kutimoj kaj vivmedioj. (Fotoj: Xinhua / Zhang Liyun)\n\nRedaktis: Rafael Henrique Zerbetto\n\nFonto: Xinhua\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/13/content_76595173.htm", "title": "Qinghai de Ĉinio: Aro da pseŭdojsoj ludas sur krutaĵo", "published": "2020-08-13 00:00:00", "content_text": "Lastatempe, fotisto kaptis rarajn bildojn de pseŭdojsoj ludantaj sur krutaĵo en la Golog-a Tibeta Aǔtonoma Subprovinco de Qinghai-provinco, nordokcidenta Ĉinio. Pseŭdojsoj estas ŝtataj duagrade protektataj bestoj, kaj vivas sur rokplenaj lokoj kaj herbejoj kaj en krutaj valoj inter altaj montoj. La koloro de tiu besto ege similas al tiu de roko, do funkcias kiel protektado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/13/content_76595343.htm", "title": "Yunnan de Ĉinio: ni kune protektu elefantojn", "published": "2020-08-13 00:00:00", "content_text": "Ĉiujare la 12-a de aǔgusto estas la Monda Elefanta Tago, kiu estis starigita en 2012 por alvoki homojn zorgi pri endanĝerigitaj afrikaj kaj aziaj elefantoj. La drasta ŝanĝo de vivkondiĉoj pro klimata ŝanĝo kaj furioza ŝtelĉasado grave minacas la vivon de elefantoj. En la 12-a de aǔgusto, okaze de la tago de elefantoj, oni okazigis publikprofitan aktivaĵon en Xishuangbanna, Yunnan-provinco, sudokcidenta Ĉinio.\n\nVolontuloj pretigas al elefantoj fruktojn kaj legomojn.\n\nElefantoj dum parado\n\nElefantoj ĝuas frandaĵojn.\n\nInfanoj interagas kun elefanto.\n\nTuristo nutras elefanton.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/14/content_76598371.htm", "title": "Virtuala Kongreso de UEA: pli bona ol atendite!", "published": "2020-08-14 00:00:00", "content_text": "Finiĝis la unua VK - Virtuala Kongreso de UEA. Kreita por anstataŭi la ĉi-jaran UK-n, tiu kongreso ricevis laŭdojn de multaj esperantistoj tra la mondo. En ĝi partoprenis 1833 homoj el 94 landoj, multe pli da homoj ol en kutima UK, inkluzive de tiuj kiuj kutime ne sukcesas, pro monmanko aŭ malfacilaĵoj por akiri vizon, vojaĝi al internaciaj kongresoj eksterlande.\n\nEkranbildo de la kongresejo\n\nSamkiel la kongresejoj de IJK kaj VEKI, ankaŭ la kongresejo de VK havis babilejojn, nomitajn Kafejo, Koridoro kaj Librejo, kaj ili estis pli bone uzataj ol en pasintaj kongresoj, ĉar fine de prelego, preleganto havis la eblecon inviti la homojn al unu el tiuj ĉambroj por komenti aŭ fari demandojn pri la ĵus-okazinta prelego. Mi aparte ŝatas tiun eblon, ĉar dum prelego ne eblas vidi la spektantojn, kaj demandojn oni povas fari nur skribe, sed la babilejo permesas pli proksiman interagon inter preleganto kaj la publiko.\n\nTradiciaj partoj de UK-programo sukcese okazis en virtuala formo: Kleriga Lundo, Internacia Kongresa Universitato (IKU), Seminarioj de AIS (Akademio Internacia pri Sciencoj), Movada Foiro... Ili ĉiuj okazis rete. Virtuala Movada Foiro estis aparte malsimila al kutimaj movadaj foiroj, ĉar vizitantoj restis pli longe ĉe iu budo (fakte babilejo) kaj eksponantoj povis prezenti al ili aŭdvidan enhavon surekrane. Miaopinie ĝi estis pli facila por eksponanto, kiuj ne bezonis kunporti multegon da materialoj al kongresejo, pli oportuna por vizitantoj, kiuj povis pli trankvile kaj komforte informiĝi pri la laboro de Esperanto-organizoj, kaj pli mediamika, ĉar ĝi ne produktis rubaĵon nek bruegon.\n\nBudo de Muzaiko en la Virtuala Movada Foiro\n\nKadre de la programo de Kleriga Lundo mi spektis la prelegon de Prof-ino Ilona Koutny, kaj sekve mi ankaŭ vidis tiun de Mirejo. La prelego de Ilona estis la unua de mi spektita kiu poste fariĝis agrabla babilado en la kongresa Librejo.\n\nPri la scienca programo de la kongreso, sufiĉas la rakonto de Amri Wandel dum la Solena Fermo de la kongreso: ĉiujare ĉ. cent homoj aĉetas la libron kun la tekstoj de IKU-prelegoj, sed ĉijare estis publikigita nur elektronika versio de la libro, elŝutebla senpage, kaj ĝis la fino de la kongreso ĝi estis jam elŝutita de pli ol 2000 homoj! Ankaŭ vi povas elŝuti ĝin senpage ĉe\n\nhttp://iku.trovu.com/pdf/iku_libro_2020.pdf\n\n. Laŭ mi tio atestas, ke per interreto eblas atingi pli da homoj, kaj ankaŭ ke interreto fariĝis gravega ilo por diskonigado pri sciencoj.\n\nAmri Wandel gvidas ekskurson tra Jerusalemo\n\nAmri Wandel ankaŭ brile kunordigis la ekskursan programon: kvankam ne eblis ĉi foje okazigi la tradiciajn kongresajn ekskursojn tra la gastiganta lando de la kongreso, tamen eblis almenaŭ virtuale ekskursi tra la tuta mondo, kaj ni povis virtuale viziti landojn kiel Tanzanio kaj Kolombio, kiuj ankoraŭ ne gastigis UK-n.\n\nAnkaŭ la koncertoj estis altkvalitaj kaj tre interesaj, sin prezentis la artistoj Kaŝi (kiu malkaŝis sin antaŭ la kamerao), Ĵomart kaj Nataŝa, Perla Mielo, jOmO, Amir Naor kaj Gijom’. Kelkaj koncertoj estis antaŭe registritaj kiel filmeto, dum aliaj okazis rekt-elsende.\n\nPost sperti tri malsamajn virtualajn kongresojn, mi povas diri, ke kelkaj homoj pli bone adaptiĝis al gvidado de virtuala aktivaĵo. Ekzemple, jOmO sukcesis krei bonegan etoson por sia virtuala koncerto, dum kelkaj prelegantoj sentis sin malkomfortaj por paroli antaŭ kamerao (mi mem sentis tiun embarason dum la unuaj minutoj de miaj prelegoj en IJK kaj VEKI, sed en VK mi jam sentis min komforta por paroli antaŭ kamerao). La koncerto de Gijom’ ne estis rekte elsendita, sed li sukcesis kapti la atenton de la publiko per interesaj rakontoj pri sia muziko.\n\nKoncerto de Gijom'\n\nSed, ĝenerale, mi devas agnoski, ke prelego dum Virtuala Kongreso kaptis malpli da atento: oni povas aŭskulti ĝin kaj fari alian aferon samtempe, aŭ simple fari alian aferon unue kaj spekti la prelegon poste. Babiladoj estas la plej efika maniero interagi kun aliaj homoj en virtuala kongreso, speciale kiam ili uzas kameraon, kaj ĝuste en tiu punkto VK estis aparte bona: en ĝi babilejoj abundis pro tri kialoj: 1 - La kongresa programo estis 24-hora ĉiutage, kaj por certigi, ke kongresanoj ĉiam havu ion por fari en la kongreso, estis kreitaj specialaj programoj kiuj konsistis en babiladoj pri iu aparta temo, kiel fotado, biciklado, kuirado, ktp.. 2 - La Virtuala Movada Foiro estis aro da babilejoj. 3 - Estis kreitaj novaj programeroj sub la nomo “Babilu kun...”, kiuj konsistis en babiladoj pri iu temo sub gvido de iu koncerna homo, kiu povis aŭ gvidi la debaton inter la partoprenantoj aŭ simple prezenti ion kaj respondi demandojn. Laŭ mi tiu modelo de “Babilu kun...” estas bonega por virtualaj kongresoj kaj meritas esti aparte atentata en la venontaj similaj eventoj.\n\nFinfine, mi volas dividi kun vi mian sperton kiel preleganto en IJK, VEKI kaj VK. Malantaŭ ĉiu prelegejo estis teknikisto de E@I tre atenta pri la prelego. Malmultaj homoj rimarkis ilian laboron, ĝuste pro tio ke ili ĝin bone faris, sed prelegantoj devis alveni frue al la ĉambro, kaj por solvi eblajn teknikajn problemojn, kaj por trakti kun teknikisto detalojn, ekzemple en kiu momento de la prelego eblus respondi demandojn de la publiko, kiam kaj kiel montri la preleganto(j)n surekrane, kiam kaj kiel montri lumbildon/foton/filmeton, ktp.. Teknikistoj estis tre atentaj dum la prelego, por montri lumbildon sur la ekrano post aŭdi la preleganton diri iun specifan frazon aŭ komenci paroli pri specifa temo, kaj estis pretaj por kolekti la demandojn de la publiko kaj trakti ilin kun prelegantoj (kutime per privata babilejo) pri kiam kaj kiel respondi ilin. Kaj tiu laboro estis tute en Esperanto! En UK prelegantoj kutime bezonas uzi la anglan aŭ eĉ peti helpon de loka esperantisto por klarigi simplan aferon al teknikisto de la kongresejo, sed nun ni povas fieri pri tio, ke en niaj virtualaj kongresoj estas internacia teamo de teknikistoj kiuj flue parolas nian lingvon kaj provizas altkvalitan servon!\n\nVerkis: Rafael Henrique Zerbetto\n\nFotoj: ekranbildoj\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2020-08/14/content_76599046.htm", "title": "Ĉinaj sciencistoj malkovris kialon de kolektiĝo de lokustoj", "published": "2020-08-14 00:00:00", "content_text": "Lastatempe la revuo\n\nNaturo\n\npublikigis, ke ĉinaj sciencistoj malkovris la hormonon 4VA en lokustoj. Tiu hormono vigligas solemajn lokustojn, kiuj kolektiĝas tra vasta areo kaj minacas agrikulturon, ekonomion kaj medion.\n\nDe 2019 ĝis junio de 2020, dezertaj lokustoj disvastiĝis de Afriko ĝis la landlimo inter Barato kaj Pakistano. Ili minacis liveradon de nutraĵoj al 11,9 milionoj da homoj en pli ol 20 landoj kaj regionoj laŭvoje.\n\nLa esploro malkovris, ke sintezaj 4VA-hormonoj povas esti uzataj kiel kaptiloj por allogi lokustojn kaj amasmortigi ilin. Per tiu tekniko eblas pli efike elimini lokustojn kaj redukti poluadon kaŭzitan de insekticidoj.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/21/content_76623385.htm", "title": "Volontuloj purigas la Grandan Muron", "published": "2020-08-21 00:00:00", "content_text": "La 20-an de aǔgusto, volontuloj de Qinhuangdao-urbo, Hebei-provinco, norda Ĉinio, kolektis forĵetaĵojn sur la sekcio Zhengguanling de la Granda Muro. Ili rigardas purigadon de la Granda Muro kiel gravan aferon, kaj regule faris tion dum 18 jaroj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/21/content_76623450.htm", "title": "Kontonomo Anonimulo", "published": "2020-08-21 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-08/25/content_76634772.htm", "title": "Animacio en Esperanto por savi la planedon", "published": "2020-08-25 00:00:00", "content_text": "Kelkfoje estas revoj, kiuj restas en tirkesto dum multe da jaroj, ĉar ili ankoraŭ ne trovis la taŭgan momenton kaj internacie subtenantan publikon por aperi granskale. Tio okazis al la 3D ekologia animacio “Savu la planedon kun Kungfua Kunikleto”, kiu estis la ambicia revo de la hispana reĝisoro Miguel Herberg. Ĝia kopirajto estis registrita jam en 2006, sed dum multe da jaroj estis malfacile konvinki homojn pri la graveco de ekologio kaj daŭripova evoluigo en la edukado de infanoj kaj geknaboj. Malgraŭ tiuj malfacilaĵoj, la Kungfua Kunikleto kaj liaj geamikoj akiris formon, dank’al desegnoj de la hispana pentristino Marisol Caldito, kaj movigis la tute unuajn paŝetojn en sia batalo por savi la planedon en ĉina animacia studio.\n\nLa vera bonŝanco de la animacio estis tamen renkonti Esperanton. Komence de 2020 la hispana produktanto Maximiliano Garcia partoprenis en Esperanta evento en Italio kaj tuj komprenis la simpation de celoj inter Esperanto kaj la ekologiema kunikleto. Esperantistoj estas en ĉiuj landoj kaj estas nature internacia publiko, kiu povas doni valorajn respondojn por plibonigi mesaĝon, kiu celas la tutan mondon. Krome, ankaŭ esperantistoj jam delonge aktive engaĝiĝas pri temoj de naturmedia protektado, kunlaborante kun Unuiĝintaj Nacioj kaj aliaj internaciaj organizoj. Esperantistoj havas multe da sperto pri internacia pedagogio kaj pri la uzado de diversaj komunikaj rimedoj. Do ili povas doni al la animacio grandan videblecon eĉ ekster Esperantujo.\n\nKun la helpo de Itala Esperanto-Federacio enkonduka video estis ekmuntata en Romo. La Esperanta sekcio de Ĉina Radio Internacia raportis pri la bazaj ideoj de la animacio. Kaj la kantoj en Esperanto pri te-plantado kontraŭ dezertigado jam iĝis tiel popularaj, ke te-entreprenisto eĉ pripensas uzi ilin por prezenti siajn produktojn al la ĝenerala publiko en Ĉinio. La reĝisoro estas nun verkanta epizodon pri Esperanto, en kiu gazelo kaj heliko parolas en tiu ĉi lingvo dum ĉiuj aliaj bestetoj pensas, ke ĝi estas tre mojosa afero. La tuta ambicia programo de la Kungfua Kunikleto inkluzivas 16 episodojn de po 30 minutoj pri diversaj problemoj kadre de medi-protektado (de la malapero de abeloj al la fandiĝo de glaciejoj). Ili estos akompanataj fare de libretoj en du lingvoj laŭ la lokoj, en kiuj ili aperos, DVD, apoj kaj aliaj rimedoj por amuza edukado. La fina fazo de la programo celas edukadon pri medi-protektado en Afriko kaj la instruadon de Esperanto kiel paca lingvo al afrikaj infanoj.\n\nRaportita de Alessandra Madella\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-08/25/content_76634817.htm", "title": "Kontonomo Anonimulo", "published": "2020-08-25 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-08/28/content_76646130.htm", "title": "Recenzo: Vaganto, la unua albumo de TIM", "published": "2020-08-28 00:00:00", "content_text": "TIM, arta nomo de Thimoty Gallego Pineda, li estas muzikisto el Cali, Kolombio, nuntempe vivanta en Berlino, Germanio. Ekde pasintjara IJK en Badajoz, Hispanio, li rapide famiĝis en Esperantujo kaj estis invitita por koncerti en JES, okazinta en Pollando fine de la jaro. En la ĉijara reta IJK, li koncertis antaŭ internacia publiko kaj ricevis demandojn pri albumo, ĉar homoj vere ŝatas lian muzikon. Mi mem aŭdis pri li kelkfoje ekde la pasinta jaro, sed bezonis atendi ĉijaran IJK-n por unuafoje aŭdi lian muzikon.\n\nPor kontentigi la petojn de homoj pri albumo, TIM, sub instigo de Vinilkosmo, komencis sindediĉi al produktado de albumeto, registrita en lia hejma studio en Berlino kaj ĵus publikigita sub la nomo Vaganto.\n\nKial lia muziko tiom furoras en Esperantujo? Aŭskultu ĝin (eblas senpage aŭskulti pecetojn de liaj kantoj ĉe https://www.vinilkosmo-mp3.com/eo/pop-rock-hip-hop-electro/tim/1-vaganto.html) kaj vi komprenos: TIM estas vere talenta kaj havas belegan voĉon. Kelkaj homoj eble konsideras lian muzikon iusence banala, sed ĝi sendube alportas unikan ĝojon kaj trankvilon al la aŭskultanto. Tamen plej grave estas tio, ke TIM kantas per sia koro.\n\nVaganto\n\nestis lanĉita en la 24-a de aŭgusto, antaŭtago de Ĉina Qixi-festo, ĝustatempe por ebligi al multaj paroj pasigi tiun tagon aŭskultante ĝin por unua fojo: la kantoj temas pri amo, vivospertoj kaj libereco, kaj la melodioj invitas al kunĝuado kun amata homo.\n\nTIM faris grandegan laboron por tiu albumeto: krom esti aŭtoro kaj komponisto, li ankaŭ respondecas pri voĉo, gitaroj, klavaro, drum-maŝino kaj muzikaranĝoj. La nura gastmuzikisto estas la basgitaristo Jesper Björkbom.\n\nLa unua kanto, “Ŝia Reveno”, estas unu el liaj plej konataj, kaj temas pri revado pri reveno de amatino. Ĝi komencas iom melankolie per voĉo kaj gitaro, poste aliaj muzikiloj aldonas gajecon al la kanzono.\n\n“Ni”, la dua kanto, temas pri la timoj kaj hezitoj kiuj aperas kune kun amo. La melodio kaj ĉefe la kantado de TIM estas aparte belaj.\n\nSekve venas “Vaganto”, kiu donas nomon al la albumeto. Ĝi estas inspiriga instrumenta kanzono, do preferinde aŭskultu ĝin atente kaj lasu ĝin gvidi viajn pensojn.\n\n“Ni Ne Estas Ni” estas tre filozofia nomo por kanzono, kiu tamen ne estas tiom filozofia kiel la titolo sugestas. Sed ĝi plaĉas al oreloj.\n\nLa sekva kanto estas “Sen Antaŭjuĝoj”, temas pri temo grava en nia epoko: kiom oni devas sin lasi gvidi de alies opinioj? Alia forta punkto de tiu ĉi kanto estas la gitarludado.\n\n“Alia Tago” estas la lasta kanto, kaj ankaŭ ĝi estas tre konata de la Esperanta publiko. Ĝi donas bonan fermon al la albumeto kaj lasas la aŭskultanto kun tiu sento, ke\n\nVaganto\n\nestas nur gustumado de muzikprojekto kiun TIM disvolvos dum la sekvaj jaroj.\n\nLa muziko de TIM estas unu el tiuj agrablaj novaĵoj kiuj foje aperas en Esperantujo. Eblas aĉeti tiun ĉi albumeton en la retejo de Vinilkosmo\n\nhttps://www.vinilkosmo-mp3.com/eo/pop-rock-hip-hop-electro/tim/1-vaganto.html\n\n.\n\nMembroj de Vinilkosmo-ABONKLUBO povas aŭskulti Vaganto kaj la tuta katalogo de Vinilkosmo sen aldona pago:\n\nhttps://www.vinilkosmo-mp3.com/eo/vinilkosmo-abonklubo/abonoj-abonklubo.html\n\n.\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2020-08/28/content_76646735.htm", "title": "Forigi herbojn per anseroj! Ĉu vi kredas?", "published": "2020-08-28 00:00:00", "content_text": "Kontraǔdezerta industria ĝardeno kunlabore starigita de Ĉinio kaj Israelo situas en la dezerto Ulaanbuh ĉe la urbo Bayannur, okcidente de Interna Mongolio de Ĉinio. Ĝi celas antaǔenpuŝi kunfandiĝon de regado al dezerto kaj disvolvado de mediamika agrikulturo. En la ĝardeno 50 hektaroj da fruktarboj sane kreskas, sed amaso da herboj ĝenas ilian kreskadon. En la lastaj monatoj, la ĝardeno prove venigis 2 mil anserojn por formanĝi la herbojn, kaj tio havas neatendite bonan efikon.\n\nLaǔ diskonigoj de laborantoj, pro izoleco de la ĝardeno, dungado de herb-forigaj laboristoj estas malfacila kaj multe kosta. Por solvi la problemon, fine de majo ĉi-jare la ĝardeno venigis 2 mil anserojn por formanĝi herbojn. Tio ne nur ŝparis homfortan elspezon je ĉirkaǔ 250 mil juanoj (ĉ. 36 mil usonaj dolaroj), sed ankaǔ fekundigis la teron per anseraj fekaĵoj. En oktobro, la anseroj povos esti forvenditaj kontraǔ 150 juanoj por unu, entute 300 mil juanoj (ĉ. 43 mil usonaj dolaroj).\n\nLa modelo forigi herbojn per anseroj povas ne nur efektivigi ekomedian regadon, sed ankaǔ altigi enspezon. Tio estas efika provo por regi dezerton.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-08/28/content_76646747.htm", "title": "Kontonomo Anonimulo", "published": "2020-08-28 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-09/01/content_76658879.htm", "title": "Kontonomo Anonimulo", "published": "2020-09-01 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-09/02/content_76663051.htm", "title": "Universitato Johns Hopkins: La nombro de la konfirmitaj kazoj de KOVIM-19 en Usono superis 6 milionojn", "published": "2020-09-02 00:00:00", "content_text": "La plej novaj statistikoj pri KOVIM-19, diskonigitaj de Universitato Johns Hopkins en la 31a de aŭgusto, montras, ke la nombro de la konfirmitaj kazoj en Usono superis 6 milionojn. Ĝis la 11:28 de la 31a de aŭgusto, laŭ usona orienta horzono, en Usono estas 6 002 615 konfirmitaj kazoj, el kiuj 183 203 mortis.\n\nVendisto de vizit-biletoj atendis turistojn sur la placo Tempo, Novjorko, la 31an de aŭgusto.\n\nHomoj portantaj maskojn sur la placo Tempo, Novjorko, la 31an de aŭgusto\n\nAfiŝo pri danko al kontraŭepidemiaj laborantoj sur la placo Tempo, Novjorko, la 31an de aŭgusto\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/03/content_76667236.htm", "title": "Kontonomo Anonimulo", "published": "2020-09-03 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/03/content_76667328.htm", "title": "Kontonomo Anonimulo", "published": "2020-09-03 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/07/content_76678464.htm", "title": "Kontonomo Anonimulo", "published": "2020-09-07 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/07/content_76678740.htm", "title": "Kontonomo Anonimulo", "published": "2020-09-07 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/08/content_76682749.htm", "title": "Koruso de emeritoj kantis Esperante en pekina parko", "published": "2020-09-08 00:00:00", "content_text": "Matene de la 5a de septembro, emerita koruso disvastigis Esperanton en la parko Binhe de Pekino, kun partopreno de pli ol 30 homoj. Ili kantis \"La Espero\" kaj \"Mia Lando kaj Mi\" en Esperanto kaj ekzerciĝis en Esperanta parolado.\n\nRaportis Zhao Yunfeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-09/10/content_76690297.htm", "title": "Kontonomo Anonimulo", "published": "2020-09-10 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/11/content_76693019.htm", "title": "Alt-teknologioj en 5G-ekspoziciejo de la ĉi-jara Ĉina Internacia Foiro por Komerco de Servoj", "published": "2020-09-11 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-09/11/content_76693065.htm", "title": "Robotoj en ĉi-jara Ĉina Internacia Foiro por Komerco de Servoj", "published": "2020-09-11 00:00:00", "content_text": "Mojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-09/11/content_76693095.htm", "title": "Kuir-roboto", "published": "2020-09-11 00:00:00", "content_text": "En la roboto-ekspoziciejo de la ĉi-jara Ĉina Internacia Foiro por Komerco de Servoj, prezentiĝas kuir-roboto kiu povas fari pli ol 3000 pladojn. Venont-jare oni povas ĝin aĉeti.\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-09/14/content_76701116.htm", "title": "Kontonomo Anonimulo", "published": "2020-09-14 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/17/content_76713747.htm", "title": "Xinjiang de Ĉinio: nubaro super la Cigna Lago", "published": "2020-09-17 00:00:00", "content_text": "Matene de la 14-a de septembro bela nubaro aperis super la marĉejo Cigna Lago de Bayanbulak, Hejing-gubernio, Xinjiang-a Ujgura Aŭtonoma Regiono, nordokcidenta Ĉinio. La nubaro post pluvo, nebularo kaj ĉirkaŭaj pejzaĝoj aspektas kiel fea lando.\n\nLa marĉejo estas unika naturrezervejo de cignoj en Ĉinio. Ĝi konsistas el grandaj kaj malgrandaj lagoj, kaj havas altecon je 2 400 metroj super la marnivelo kaj totalan areon je 1 100 kvadrataj kilometroj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/18/content_76717631.htm", "title": "Pro troa rulado, pando “kalviĝis”!", "published": "2020-09-18 00:00:00", "content_text": "Stelulo de Pekina Bestoĝardeno, la 3-jara pando Fu Xing kaptis atenton de vizitantoj pro sia \"kalva\" kapo, kaŭzita de troa rulado sur la tero.\n\nPando-ŝatantoj antaŭ nelonge rimarkis mankon de haroj sur la kapo de Fu Xing, kaj tio rapide fariĝis tre atentata temo en ĉina socia reto Weibo.\n\nZhang Chenglin, vic-kuratoro de la bestoĝardeno, klarigis, ke zoologoj kaj dentistoj ekzamenis la pandon kaj konkludis, ke la perdo de haroj ne estis kaŭzita de vundo aŭ infekto. Anstataŭe, la pando havis la kutimon ruliĝi surplanke ekde junio ĉi-jare. La kalva punkto estas sur la elstara punkto de lia kranio, kiel rezulto de ruliĝkutimo de la pando.\n\nLa bestoĝardeno planas aldoni distraĵojn kaj trejnadon por Fu Xing, kaj liaj prizorgantoj pliigos interagadon por instigi Fu Xing forlasi la kutimon ruliĝi. La bona novaĵo estas, ke novaj haroj jam kreskas sur la kalva parto de lia kapo.\n\nRedaktis: Rafael Henrique Zerbetto\n\nFonto: GICexpat\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/18/content_76717907.htm", "title": "Shandong de Ĉinio: egretardeoj amas marĉejon", "published": "2020-09-18 00:00:00", "content_text": "En ĉiu aǔtunkomenco, aro da egretardeoj vizitas Taierzhuang-marĉejon, Shandong-provinco, orienta Ĉinio.\n\nEn la marĉeja parko, estas ne nur belaj lotusoj kun aparta ĉarmo, sed ankaǔ dekoj da specoj da raraj birdoj, inter kiuj egretardeoj estas plej multaj. Ili kune kreas pentraĵon kun aparta beleco.\n\nEgretardeoj estas kontrolistoj de akvo kaj aero: kie ili vivas, tie estas freŝa aero kaj klara akvo. Taierzhuang-marĉejo estas riĉa je akvo kaj herboj, kaj estas taŭga por vivado de birdoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/21/content_76725189.htm", "title": "Kontonomo Anonimulo", "published": "2020-09-21 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-09/22/content_76728381.htm", "title": "Hebei de Ĉinio: centjara minejo fariĝis ĝardeno en urbo", "published": "2020-09-22 00:00:00", "content_text": "Ekde 2018, Kaiping-distrikto de Tangshan-urbo en Hebei-provinco, norda Ĉinio, kun la celo regi la medion de la centjara karbominejo Kailuan (ekfosita en 1908), likvidis 72 firmaojn kaj 327 laborejojn kaj faris la minejon \"ĝardeno en la urbo\". Nun la loko, kun multaj floroj, allogas amason da urbanoj por vizitado kaj fariĝis nova nomkarto de ekologia konstruado de la urbo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/23/content_76732710.htm", "title": "Sukcesa Interlingvistika Simpozio \" Rolo de lingvoj en interkultura komunikado \"", "published": "2020-09-23 00:00:00", "content_text": "Ekranbildo de la solena malfermo de la simpozio\n\nLa 5-a Interlingvistika Simpozio – organizata ĉiun 3-an jaron de la Interlingvistikaj Studoj de Adam Mickiewicz Universitato (AMU, en Poznano, Pollando) – sukcese finiĝis. Post la malfermo fare de la vicdirektorino de AMU, prof. Katarzyna Dziubalska-Kolaczyk okazis preskaŭ 60 prelegoj en 3 sekcioj ambaŭtage kaj du blokoj da ĉefprelegoj, krome 3 diskutrondoj. Estis grava defio organizi tian aranĝon en virtuala formo, kunigi kolegojn el Eŭropo, Ameriko kaj Azio en la sama tempo kaj kunmeti prelegojn en 3 lingvoj: Esperanto, angla kaj pola laŭ subtemoj. Dankon al ĉiuj – prelegantoj kaj diskutgvidantoj el 23 landoj – pro la kontribuo.\n\nLa ĉefaj sekcioj (en pluraj blokoj) estis interkultura komunikado, lingvopolitiko kaj interkultura instruado. Ankaŭ la diskutrondoj traktis tiujn ĉi temojn ĵaŭde vespere. Esperantologio, unuavice Esperanta lingvistiko, aperis en pluraj blokoj. Ni mencias ankaŭ la specialan blokon kaj ĉefprelegon pri gestolingvoj. La publiko povis demandadi tuj post la prelegoj kaj en la diskutejoj post la sesioj.\n\nFederiko Gobbo kaj Ilona Koutny dum la Simpozio\n\nDank’al la virtuala formo pli ol 300 aliĝintoj el la tuta mondo (pli ol 40 landoj el 5 mondopartoj de Eŭropo ĝis Oceanio) povis sekvi la programon. Se vi ne sukcesis partopreni iun interesan prelegon, atentu, vi povos rerigardi la prelegojn dum unu monato en la platformo, poste nur kelkajn en speciala Youtube-kanalo.\n\nPost la simpozio ni planas aperigi monografion el elektitaj kaj prilaboritaj prelegoj. Ni kontaktos la kontribuontojn.\n\nNi dankas la kunlaboron al Katalin Kováts, gvidanto de la edukista portalo Edukado.net. La bonegan teknikan realigon ni povas danki al la teamo de E@I – Sonja, Dorota, Matthieu sub la gvido de Peter Balaž – kun kiuj ni estis en konstanta rilato dum la lastaj semajnoj. Same ni dankas al la fondaĵo ESF (Esperantic Studies Foundation) kiu helpis la financan flankon de la teknika aranĝo.\n\nKoncerto de Suzana Kornicka okaze de la Solena Fermo de la simpozio\n\nE@I invitas vin partopreni en alia reta aranĝo, realigata en la sama platformo – KAEST (Konferenco pri Aplikoj de Esperanto en Scienco kaj Tekniko), 1-4 de oktobro. Ĉiujn informojn vi trovos en la retpaĝo:\n\nkaest.ikso.net\n\n.\n\nKunverkis la organizantoj: Ilona Koutny, Ida Stria, Michael Farris\n\nRedaktis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-09/23/content_76732780.htm", "title": "Kontonomo Anonimulo", "published": "2020-09-23 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-09/23/content_76733282.htm", "title": "La ICO-Valo, ŝanco por la tutmonda restarto de la post-pandemia Italio----Intervjuo kun la senatanino Virginia Tiraboschi, membro de la Parlamenta Komisiono pri Industrio, Komerco kaj Turismo", "published": "2020-09-23 00:00:00", "content_text": "de Pietro Fiocchi\n\nLa ICO-Valo \"markos pecon de itala industria politiko de la 21-a jarcento\"\n\nMeze de la pandemia krizo kaj de la modere apokalipsaj kronikoj, alvenis bonega novaĵo: jam la 18-an de septembro, la projekto ICO Valley de la senatanino Virginia Tiraboschi havos industrian planon, tiujn gvidliniojn, kiuj diros al ni, kia estos la operacia strategio de ĉi tiu estonta malgranda Silicia Valo de Italio.\n\nOficiale prezentita pasintan julion, la ICO-Valo (ICO signifas Ivrea – urbo en norda Italio, Canavese – regiono en kiu troviĝas Ivrea, Olivetti – fama kaj historia itala entrepreno ), kiu baldaŭ estos kandidata por iĝi la itala centro de la Artefarita Inteligenteco, naskiĝis ĉefe dank’al la iniciato kaj inspiro de la senatanino Virginia Tiraboschi, grava reprezentantino de la italaj politiko kaj entreprenistaro, membro de la Parlamenta Komisiono pri Industrio, Komerco kaj Turismo.\n\nLa Senatanino, kiu firme kredas kaj investas en itala homa kaj scienca potencialoj, elektis kiel sidejo de la ICO-Valo urbon, kiu estis simbolo de la intermita grandeco de la nuntempa Italio: tiu urbo estas Ivrea, \"industria urbo de la dudeka jarcento\", tiel kiel ĝi estis enmetita fare de Unesko en sia Monda Heredaĵo-listo.\n\nLa senatanino Virginia Tiraboschi\n\nPerspektive la ICO-Valo estos konstanta foiro kaj plurmedia platformo por promovi la markon “Farita en Italio”; nacia akademio pri ciferecaj sciencoj por trejni la protagonistojn de la kvina industria revolucio; teknologia centro de la plej bonaj italaj ekfirmaoj; loko por diĝitaj metiistoj, kie kunpartigi kaj eksperimenti, krome ĝi estos spaco por itala kaj eŭropa datencentro.\n\nLa senatanino havas tre klarajn ideojn pri tio, kiel paŝon post paŝo ĝia kreaĵo devos disvolviĝi kun la tempo, kiaj celoj estas ĉe la horizonto kaj klarigas, ke la ICO-Valo estas\n\n\"strategia kaj ambicia projekto, kiu markos pecon de itala industria politiko de la 21-a jarcento kaj ke, danke al la subteno de naciaj kaj eŭropaj institucioj, ĝi fariĝos internacia referenco por teknologioj, novigaj servoj kaj, pli ĝenerale, por la cifereca ekonomio\".\n\nOni scias tamen, ke por plenumi aparte gravan mision, oni ne povas sukcesi unuope, oni nepre devas havi la samajn idealojn kaj labori disdonante taskojn inter tiuj, kiuj povas kaj volas fari kontribui, do la ICO-Valon\n\n\"estos vera ekosistemo en kiu kaj la publika kaj la privata sektoroj, la universitatoj kaj multaj eksterlandaj kapitaloj ebligos konstrui fortajn kunlaborojn por pliigi industrion, subteni esploradon kaj teknologian novigadon kaj progresigi nian landon en ĉiam pli konkurenca mondo\".\n\nPrecipe ni emfazas la esencan rolon, kiun ludas scienca esplorado por determini la sukceson de iu ajn projekto, kiu koncentriĝas pri Artefarita Inteligenteco, kiu estas \"\n\nla plej strategia sektoro de la nemateria ekonomio, efektiviĝas kaj kreskas per fortaj investoj kaj dank’al eminentaj spertuloj el la universitatoj, kiuj povas favori la aperon de ekosistemoj de inteligentecoj kaj scioj, kiuj, miksante malsamajn kulturojn el ĉiuj mondopartoj, realigas novigajn modelojn en ĉiuj sektoroj de la reala ekonomio\n\n\". Aldone al tio, ke ĝi estas subtenata de gravaj partneroj, inkluzive de Olivetti kaj TIM, la koncernata projekto \"\n\npovas reprezenti konkretan defion por relanĉi kaj mastrumi la Artefatitan Inteligentecon, t.e. fundamenta infrastrukturo por la konkurencokapablo kaj la strategia pozicio de iu lando en tutmonda geopolitiko\n\n\".\n\nLa senatanino Virginia Tiraboschi kun la arkitekto Michele Cafarelli, asesoro pri urboplanado kaj publikaj loboroj de la urbo de Ivrea\n\nParolante pri geopolitiko, hodiaŭ, ke faktoj pli kaj pli interdependas tutmonde, ni ŝatus kompreni, kian rolon, laŭ la senatanino, ŝia projekto povas interagi kun gravaj eventoj kiel laĈina Internacia Foiro pri Komerco de Servoj, kiu okazis en Pekino komence de septembro, aŭ la Ĉina Internacia Importa Ekspozicio, kiu okazos en Ŝanhajo venontan novembron, aŭ kun novaj geo-ekonomiaj realaĵoj, kiel la zono de la \"Granda Golfo\", t.e. la kunigo inter  Hongkongo, Makao kaj la Guangdong-provinco, verŝajne la tutmonda ĉefa centro pri cifereca novigado en la proksima esonteco.\n\nSufiĉas diri, lasante imagi la sekvajn okazaĵojn, ke la ICO-Valo \"\n\nestas la unua nacia centro de la marko “Fabrikita en Italio”, la tria plej konata marko en la mondo (post Koka-Kolao kaj Vizo) pro interna forto de kreemo kaj esprimo de artmetiista plejboneco, same kiel la unua homa cifereca centro, kiu volas doni al la teknologia novigado homan kaj etikan aspekton\n\n\".\n\nTiam rilate al ĉinaj sciencaj kaj teknologiaj progresoj, la senatanino, sin adresante al la ĉina popolo, antaŭvidas, ke \"\n\nvia altnivela esplorado pri 5G, kiu certe jam antaŭenpuŝas vin al 6G, estos eksterordinara ŝanco por ni rigardi al la Oriento, por trovi tie utilajn progresintajn kapablojn kaj por antaŭenigi niajn landojn, kadre de reciprokeco kaj justa konfronto, kaj por vi tio estos ŝanco por atente observi de proksime la okcidentajn modelojn de komunumo\n\n\".\n\nTamen, konsiderante la historion de Italio, ni nepre devas pensi al la kazo, kiu pasintece koncernis la entreprenon Olivetti, aŭ al la faktoj pri ENI (Nacia Institucio pri Hidrokarbidoj) de Enrico Mattei kaj al la Nacia Komitato pri Nuklea Energio estrita de la inĝeniero Felice Ippolito: ĉiuj aferoj ĝenerale memoritaj kiel grandaj ŝancoj por ebla industria supereco, kiujn Italio ne povis protekti kaj perdis. Nun, ĉar la konsiderita projekto ŝajnas havi apartan strategian gravecon, necesus kompreni, ĉu hodiaŭa Italio estas sufiĉe matura kaj preta por defendi la ICO-Valon de iu ajn bojkotado, kiu povas veni de interne aŭ de ekstere de la lando.\n\nLa konstruaĵoj “Olivetti” en kiuj havos sian sidejon la ICO Valo, en la nord-itala urbo Ivrea\n\nLaŭ la senatanino Tiraboschi ĉi tio fakte estas kerna demando, al kiu ŝi respondas rememorante la historion de sinjorino Marisa Bellisario, \"\n\nviziulino, kiu estus povinta ŝanĝi la sorton de nia lando, sed ŝi estis enĉerkigita fare de la politikaro. Fine de la Sepdekaj jaroj, kiam la ideo porti la reton en la hejmoj de la italoj estis tute nepensebla, Marisa intuiciis, ke en tiu ĉi telekomunikad-teknologio estas la estonteco de la ekonomia disvolviĝo\n\n\".\n\nLa senatanino rakontas al ni, ke \"\n\nen 1984 Bettino Craxi, tiam itala ĉefministro\n\n(kaj ankaŭ sekretario de la Itala Socialista Partio, NdR),\n\nnomumis ŝin prezidanto de la Komisiono pri Telekomunikado. Tiam estis la momento de ŝia plej granda profesia sukceso, en kiu Marisa volis kompletigi sian industrian projekton kreante la entrepreno Telit, kiu danke al la kunfandiĝo de Italtel kaj Telettra, sektora kompanio de la industria grupo FIAT, estus devinta fariĝi la itala giganto de la telekomunikado. Ŝia projekto malsukcesis ĉar FIAT ne volis virinon kiel estron. Prodi kaj Romiti (tiamaj industriaj gvidantoj, NdR) diris: Ne\n\n\"\n\n.\n\nLa senatanino ne kaŝas sian zorgon, ĉar en Italio \"\n\nHodiaŭ politiko estas pli kaj pli nekapabla plani naciajn strategiojn kaj starigi multflankajn interkonsentojn por gravaj pozicioj je internacia nivelo kaj ĉiam malpli vizia kaj dramece nur atentas pri la momenta konsento kaj pri la malgranda rilata teritorio, kiu, kvankam grava pro lokaj tradicioj kaj kulturoj, neniam povos pretervivi se ne adekvate integriĝinta en alloga kaj konkurenckapabla lando\n\n\".\n\nSed la bona novaĵo, ankoraŭ hodiaŭ, estas ke senatanino Virginia Tiraboschi tute ne kapitulacas: \"Mi ne rezignos mian decidon pri tiu ĉi projekto, en kiu mi kredis ekde 2018, kiam la cifereca ekonomio kaj eĉ pli la Artefarita Inteligenteco estis temoj nekonataj de la plejmulto kaj en kiuj malmultaj homoj estus investintaj rimedojn\".\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/23/content_76733320.htm", "title": "Kontonomo Anonimulo", "published": "2020-09-23 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/23/content_76733353.htm", "title": "“Sen Timo”: kant-video kaj manifesto", "published": "2020-09-23 00:00:00", "content_text": "Antaŭ nelonge aperis en Youtube la kant-video “Sen Timo”. Ĝin iniciatis Kajto kun la celo kontribui al la Festivalo por la Paco de UNESKO, kiu bedaŭrinde ne okazis, tamen “Sen Timo”, belega kaj kortuŝa kant-video kiu rezultas de kunlaboro inter multaj esperantistaj artistoj tra la mondo, fariĝis realo kaj tuj furoris inter esperantistoj tra la mondo.\n\nKune kun la kant-video “Sen Timo”, Kajto ankaŭ lanĉis la Manifeston “Sen Timo” en la 21-a de septembro, Tago de Paco. Por tiu manifesto oni kolektas tradukojn en multaj lingvoj de la frazo “En paco ludi - sen timo kuregi, salti, danci kaj kanti... estas rajto de ĉiu infano!!!”. La tradukon oni devas sendi al Ankie (ankie7 ĉe xs4all.nl) kaj Nanne (nanne7 ĉe xs4all.nl), de Kajto.\n\nRedaktis: Rafael Henrique Zerbetto\n\nFonto: Kajto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-09/25/content_76808260.htm", "title": "Kontonomo Anonimulo", "published": "2020-09-25 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-09/27/content_76757092.htm", "title": "Kontonomo Anonimulo", "published": "2020-09-27 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/27/content_76757241.htm", "title": "Kontonomo Anonimulo", "published": "2020-09-27 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/28/content_76760241.htm", "title": "Kontonomo Anonimulo", "published": "2020-09-28 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/28/content_76760281.htm", "title": "Kontonomo Anonimulo", "published": "2020-09-28 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-09/28/content_76760695.htm", "title": "Sovaĝa monto verdiĝis", "published": "2020-09-28 00:00:00", "content_text": "La 26an de septembro Qi Junxiang prizorgis arbetojn plantitajn ĉi-jare.\n\nLa 26an de septembro Qi Junxiang preparis manĝon en kaverno.\n\nLa 26an de septembro homoj vizitis arbojn plantitajn de Qi Junxiang.\n\nLa monto Qishan troviĝas en la urbeto Longzhou de norda Shaanxi-provinco, nordokcidenta Ĉinio. 66-jara Qi Junxiang loĝas en kaverno de la monto. Dum 20 jaroj, li konstruis vojon kaj kreis la miraklon verdigi la monton per plantado de arboj.\n\nEn la jaro 2000, post frua emeritiĝo pro sankialoj, Qi Junxiang venis al Qishan kaj komencis planti arbojn. Per sia tuta mono li plantis pli ol 300 000 pinojn kaj cipresojn en 3,5 kvadrataj kilometroj da tero kaj konstruis 60-kilometran vojon, laŭ kiu veturiloj povas atingi montpinton, 14 digojn kaj unu puton profundan je pli ol 300 metroj.\n\nNun la arbidoj jam fariĝis grandaj arboj. Iuj volas aĉeti ilin kontraŭ dek milionoj da juanoj (ĉ. 1,465 milionoj da usonaj dolaroj), sed Qi Junxiang rifuzis tiun proponon, ĉar li volas postlasi verdecon al estontaj generacioj.\n\nFotis Tao Ming, raportisto de la novaĵ-agentejo Xinhua.\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-09/29/content_76762838.htm", "title": "Kontonomo Anonimulo", "published": "2020-09-29 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/09/content_76788844.htm", "title": "Kontonomo Anonimulo", "published": "2020-10-09 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-10/10/content_76792666.htm", "title": "Tiranosaŭra skeleto vendita kontraŭ $31,8 milionoj en aŭkcio de Christie's", "published": "2020-10-10 00:00:00", "content_text": "Vespere de la 6a de oktobro la historie plej kompleta skeleto de tiranosaŭro estis vendita kontraŭ 31,8 milionoj da usonaj dolaroj en aŭkcio de Christie's. Ĝi estigis novan rekordon pri aŭkcioj de dinosaŭraj skeletoj aŭ fosilioj.\n\nLa tiranosaŭro Stan vivis antaŭ ĉirkaŭ 67 milionoj da jaroj. La skeleto estis trovita de la amatora paleontologo Stan Sacrison en 1987 en Suddakoto, Usono. Ĝi estas ĉirkaŭ kvar metrojn alta kaj 12 metrojn longa (inkluzive de la vosto). Ĝi konsistas el 188 ostoj, pezas 7-8 tunojn kaj estas unu el la plej grandaj kaj kompletaj tiranosaŭraj skeletoj en la mondo.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-10/12/content_76797280.htm", "title": "Kontonomo Anonimulo", "published": "2020-10-12 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-10/12/content_76797980.htm", "title": "Kontonomo Anonimulo", "published": "2020-10-12 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-10/12/content_76798192.htm", "title": "Handan-urbo de Hebei en Ĉinio: iama rubejo fariĝis ĝardeno", "published": "2020-10-12 00:00:00", "content_text": "En aǔtuno, la novkonstruita hortikultura ĝardeno en Handan-urbo, Hebei-provinco, Ĉinio, aspektas ege bela en birdorigardo. Multaj homoj ne scias, ke tie iam estis rubejo kaj forlasita industriejo.\n\nLa urbo, helpe de loka konstrua kompanio, faris sintezan rebonigon de ekomedio kaj kreis kulturan turismejon, rezervejon de marĉejo kaj aliajn 5 zonojn kun malsamaj funkcioj, kaj 13 urbajn eksponejojn pri kulturo de norda Ĉinio. Per tio oni faris la iamajn rubejon kaj forĵetejon granda ĝardeno, kiu altiris multajn turistojn dum la Nacia Tago kaj Aŭtunmeza Festo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-10/12/content_76798198.htm", "title": "Kontonomo Anonimulo", "published": "2020-10-12 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/13/content_76801618.htm", "title": "Kontonomo Anonimulo", "published": "2020-10-13 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/13/content_76801644.htm", "title": "Kontonomo Anonimulo", "published": "2020-10-13 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/14/content_76804859.htm", "title": "Kontonomo Anonimulo", "published": "2020-10-14 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/14/content_76806139.htm", "title": "Kontonomo Anonimulo", "published": "2020-10-14 00:00:00", "content_text": "Kontonomo", "author": null, "categories": ["Ĉina Revo de Prezidanto Xi"], "audio_links": null}
{"url": "http://esperanto.china.org.cn/2020-10/15/content_76808301.htm", "title": "Xiamen-aj esperantistoj faris rektan dissendon pri vendado de rizo", "published": "2020-10-15 00:00:00", "content_text": "Posttagmeze de la 11-a kaj vespere de la 12-a de oktobro per la platformo de la aplikaĵo chinalink.tv dufoje okazis rekta dissendo pri vendado de bonkvalita rizo produktita en teraso de Youxi-gubernio, Fujian-provinco, sudorienta Ĉinio. Inter la ret-vendistoj estas du esperantistoj el Xiamen-a Esperanto-Asocio, inkluzive de retfamulo Deng Xiaozhong, vic-prezidanto de la asocio.\n\nLa teraso estas grava agrikultura kultura heredaĵo de la mondo. En la lastaj jaroj terasoj alfrontas malfacilojn pri daŭrigo de tradiciaj plug-teknikoj. En aǔgusto 2020, respondeculo de la asocio kaj instruistoj de Huaxia-a Universitato de Xiamen vizitis Youxi por helpi studentojn starigi entreprenojn. Ili decidis fari rektan dissendon por vendi lokan rizon, akceli heredigon de la tradicia tekniko pri plantado de rizo kaj protekti kulturan heredaĵon.\n\nEn la rektaj dissendoj partoprenis ankaŭ sinjorino Chen Sufang, membro de la asocio.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-10/15/content_76808684.htm", "title": "Okazis la 2-a Esperanto-Forumo de Seulo kaj Ŝanhajo", "published": "2020-10-15 00:00:00", "content_text": "Antaŭtagmeze de la 11-a de oktobro surrete okazis la 2-a Esperanto-Forumo de Seulo kaj Ŝanhajo. La forumo kun la ĉeftemo “Manĝkutimoj de Ĉinio kaj Korea Respubliko” estas kune aranĝita de Seula E-asocio sub Korea Esperanto-Asocio (KEA) kaj Ŝanhaja Esperanto-Asocio (ŜEA). La unua forumo okazis decembre 2019 en Ŝanhajo, kun partopreno de preskaǔ 50 esperantistoj, inkluzive de 13 koreaj. Laŭplane la forumo ĉiujare okazas alterne en Ŝanhajo kaj Seulo, sed pro la epidemio de KOVIM-19 la ĉi-foja devas okazi surrete. Dank' al ambaǔflankaj teknikistoj, Zoom-aplikaĵo, uzita de koreaj esperantistoj, kaj Tencent-aplikaĵo, uzita de ĉinaj esperantistoj, glate kunligiĝis, kaj finfine 45 esperantistoj uzis Tencent-aplikaĵon en la ĉefa kunvenejo, kaj aliaj 61 rigardis la programerojn per Zoom-aplikaĵo.\n\nSalutparolas Zhou Tianhao, konstanta konsiliano de Ĉina Esperanto-Ligo kaj prezidanto de ŜEA.\n\nSalutparolas So Jinsu, estrarano de Universala Esperanto-Asocio kaj prezidanto de KEA.\n\nLa forumon prezidas sinjorino Lee Namhaeng, respondeculo de Seula E-asocio.\n\nLa forumon prezidis sinjorino Lee Namhaeng, respondeculo de Seula E-asocio. Salutparolis Zhou Tianhao, konstanta konsiliano de Ĉina Esperanto-Ligo kaj prezidanto de ŜEA, kaj So Jinsu, estrarano de Universala Esperanto-Asocio kaj prezidanto de KEA.\n\nEn la forumo, ĉinaj kaj koreaj esperantistoj faris prelegojn pri la ĉeftemo. Wang Minhao, honora prezidanto de ŜEA, faris prelegon titolitan \"Nanxiang Xiao Long Bao -- unu el la plej famaj frandaĵoj en Ŝanhajo\", Park Haesim, estrarano de KEA, -- \"Tipaj Manĝaĵoj por Koreaj Festotagoj\", Lou Ziyi, konsiliano de ŜEA, -- \"Lokaj Alkoholaĵoj en Jiangxi-provinco\", Lee Seung-yun (Junĉo), membro de Seula E-asocio, -- \"Fermentintaj Manĝaĵoj de Koreio\", kaj Zhang Xuelei, membro de ŜEA -- \"Tradicia Mongola Manĝaĵa Kulturo\". La interesaj bildoj kaj videaĵoj helpis prelegintojn fari vivplenajn diskonigojn pri sialandaj manĝkutimoj.\n\nTio estas la unua fojo por ŜEA okazigi videan forumon. Kaj por ŝanhajaj esperantistoj, kiuj ne povas partopreni en surlokaj E-aktivecoj pro la epidemio, la forumo estas bona ŝanco por partopreni azian E-movadon. Pere de la programo kaj surretaj interŝanĝoj, oni povas ne nur koni manĝkulturojn kaj vivkutimojn de aliaj landoj, sed ankaǔ per Esperanto pliigi la amikecon kaj profundigi la konon inter unuj kaj aliaj. Estas pli grave, ke tiaj interŝanĝoj inter urboj ludas nemankigeblan rolon por diskonigi nian lingvon en Azio kaj Oceanio.\n\nRaportis: Shen Xiaoxi\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-10/15/content_76809351.htm", "title": "Kontonomo Anonimulo", "published": "2020-10-15 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-10/15/content_76809673.htm", "title": "Publikiĝis la unua numero de Unesko-Kuriero en 2020", "published": "2020-10-15 00:00:00", "content_text": "Post kelkmonata atendo, la unua numero de\n\nUnesko-Kuriero\n\n, eldonita de\n\nEl popola Ĉinio\n\nkaj subtenita de Universala Esperanta Asocio, estis publikigita en\n\nUNESDOC\n\nantaǔ kelkaj tagoj.\n\nLaŭplane la unua numero estas publikigita en junio. Tamen la pandemio de KOVIM-19 prokrastigis la aprob-procezon de ĝia ISSN-numero (trovidebla maldekstre en la kovrilo). Ricevinte ĝin antaǔ kelkaj tagoj, la redakcio tuj surrete publikigis la unuan numeron. Granda parto de la dua numero jam estas fintraduktita kaj en reviziado, kaj tuj komenciĝos la tradukado de la tria numero. Bonvolu sekvi nian facebook-konton por pliaj informoj.\n\nLa unua numero havas la temon “Radio: Pli forta kaj vigla ol antaŭe”. Per artikoloj sub 5 kolumoj, nome, Larĝa Angulo, Zomo, Ideoj, Niaj Gastoj kaj Aktualaĵoj, vi scias pri kial UNESKO starigis Internacian Tagon de Radio, kiujn neanstataŭigeblajn funkciojn radio havas, kaj kiujn rolojn ĝi ludas aŭ ludis en Hindio, Bukina Faso, Usono kaj Ĉinio.\n\nLa Esperanta versio estas kuntradukita de esperantistoj el diversaj landoj inkluzive de Italio, Germanio, Brazilo, Kubo, Ĉinio ktp.. Iuj el ili tradukis plurajn artikolojn kaj multaj artikoloj estis esperantigitaj el diversaj lingvoj.\n\nLa unua numero estas legebla kaj elŝultebla en la jenaj retejoj:\n\nhttp://esperanto.china.org.cn/node_7117773.htm\n\nhttp://www.espero.com.cn/node_7184254.htm\n\nhttps://unesdoc.unesco.org/ark:/48223/pf0000372603_epo\n\nPor aboni la paperan version, bonvolu kontakti nin per nia retpoŝto\n\nlamondo@163.com\n\nĈina Fokuso\n\n.\n\nLa revuo estas eldonata kvarfoje jare. Ĉiu numero kostas 6,8 eŭrojn, jara abonkotizo kostas 27 eŭrojn, kaj dujara -- 54 eŭrojn. Pri afranko, kiu varias laŭ celloko, abonantoj povas kontakti nin.\n\nSe vi volas interŝanĝi viajn opiniojn pri la unua numero kun aliaj legantoj, bonvolu sendi vian artikolon al\n\nlamondo@163.com\n\n.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-10/16/content_76812269.htm", "title": "Kontonomo Anonimulo", "published": "2020-10-16 00:00:00", "content_text": "Kontonomo", "author": null, "categories": ["Eliro el Malriĉeco  _ China.org.cn"], "audio_links": null}
{"url": "http://esperanto.china.org.cn/2020-10/19/content_76820005.htm", "title": "Granda Bariero-rifo perdis pli ol duonon de siaj koraloj ekde 1995", "published": "2020-10-19 00:00:00", "content_text": "Laŭ esplorado de la ARC-Centro pri Koral-Rifaj Studoj en Kvinslando, Aŭstralio, aŭstralia Granda Bariero-rifo perdis pli ol duonon de siaj koraloj ekde 1995 pro varmiĝo de marakvo kaŭzita de klimata ŝanĝo. Sciencistoj malkovris, ke malpliiĝis ĉiuj specoj de koraloj en la Granda Bariero-rifo, la plej granda koral-rifaro en la mondo. Speciale post amasaj blankigadoj en 2016 kaj 2017, la nombro de koraloj draste reduktiĝis. Pli grandskala blankigado okazis ĉi-jare. Esploristoj rimarkigis, ke oni devas laŭeble plej rapide redukti ellasadon de forcejaj gasoj.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-10/20/content_76824899.htm", "title": "Esperantistoj de Jiamusi-urbo lernis Esperanton surrete", "published": "2020-10-20 00:00:00", "content_text": "De la 2-a ĝis la 8-a de oktobro en Jiamusi-urbo, Heilongjiang-provinco, nordorienta Ĉinio, okazis surreta E-kurso pri parolado kaj gramatiko.\n\nEn la 2-a de oktobro, veterana esperantisto donis lecionon surrete, kaj kelkaj lernantoj faris interhelpan lernadon surloke.\n\nEn ĉiu ĵaǔdo, tiuj lernantoj sin registras surrete por lernado kaj serioze plenumas la taskojn. Ili volas aktive partopreni en E-lernado kaj E-aktivado por krei novan prosperon de la ĉina E-movado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-10/23/content_76835873.htm", "title": "Hunan de Ĉinio: savtaĉmento Blua Ĉielo purigis turismejon", "published": "2020-10-23 00:00:00", "content_text": "La 21-an de oktobro en la turismejo Huangshizhai de la ŝtata arbara parko Zhangjiajie en Hunan-provinco de Ĉinio, membroj de savtaĉmento Blua Ĉielo kolektis forĵetaĵojn kiel plastaj sakoj kaj akvoboteloj. La savtaĉmento konsistas el lokaj volontuloj. Ili ofte kolektas forĵetaĵojn en la turismejo kaj, per sia agado, alvokas turistojn zorgi kaj ami tiun mondan naturan heredaĵon kaj kunprotekti la medion.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-10/26/content_76842989.htm", "title": "Mesaĝo de Universala Esperanto-Asocio okaze de la Tago de UN", "published": "2020-10-26 00:00:00", "content_text": "La 24-a de oktobro, la Tago de Unuiĝintaj Nacioj, markas la daton en 1945 kiam la Ĉarto de UN ekvalidis kaj UN formale ekestis. Sepdek kvin jarojn poste, ni retrorigardas al tiu tago kiel al unu el la plej grandaj atingoj de la homaro. Per la laboro de Unuiĝintaj Nacioj, kaj kun la kunlaboro de ĝiaj Membraj Ŝtatoj, la mondo faris gigantajn paŝojn al starigo de monda ordo, respekto al homaj rajtoj, konservado de paco, kaj antaŭenigo de daŭripova evoluigo.\n\nTamen, spite al la streboj de UN, la pasintaj sepdek kvin jaroj ne kondukis al proskribo de militoj, nek al mondo kie la homaj rajtoj estas adekvate respektataj, nek al sufiĉa progreso al kreado de daŭripova kaj inkluziva monda ordo. Miskomprenoj kaj komunikaj paneoj restas oftaj; abundas malfido; kaj la mondo restas dividita de raso, religio, kaj naciisma maltolero de aliuloj. La mondo estas pli bona pro la ekzisto de UN, sed nesufiĉe pli bona.\n\nUniversala Esperanto-Asocio, la tutmonda asocio de uzantoj kaj aktivuloj de la Internacia Lingvo Esperanto, entuziasme partoprenis la rekonon de la 75-a Jubileo de Unuiĝintaj Nacioj, organizante serion de virtualaj kunvenoj kun partopreno el cento da landoj pri aspektoj de la laboro de UN, partoprenante ĝiajn enketojn, kaj formulante el tiuj aranĝoj serion da konkludoj celantaj helpi al UN elplani la vojon antaŭen.\n\nNia asocio forte apogas la laboron de UN por trovi solvojn al tutmondaj problemoj, precipe en la pandemia krizo kiun ni nun trapasas. Ni iniciatis sisteman kampanjon por informi nian tutmondan komunumon pri la Celoj por Daŭripova Evoluigo kaj ties graveco, kaj, tiucele, ni draste plifortigas niajn klopodojn mobilizi esperantistojn tra la tuta mondo.\n\nUnuavice, kaj akorde kun la Celoj por Daŭripova Evoluigo, ni kredas, ke multflankaj demandoj postulas multflankajn solvojn, en kiuj la naturo mem, la ordinara vivo de homoj, familioj kaj lokaj komunumoj, kaj homaj inventemo kaj kreemo povu ĉiuj kombiniĝi por krei pli bonan mondon.\n\nAtingi tiujn celojn postulas aktivan komunikadon en spirito egaleca – tian kian ni celas per nia uzo de la Internacia Lingvo Esperanto. Nia komunumo subtenas Unuiĝintajn Naciojn jam de ties komenciĝo, kaj ni daŭrigos nian subtenon en la estontecon, ekzemplante kiel egaleco de komunikado kapablas antaŭenigi egalecan kaj daŭripovan komprenon. Ni nin dediĉas al daŭra partnereco kun Unuiĝintaj Nacioj kaj kun homoj de bona volo – “Ni, la Popoloj” – tra la tuta mondo.\n\nRedaktis: Rafael Henrique Zerbetto\n\nFonto: UEA\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-10/28/content_76852492.htm", "title": "Plibonigita medio allogas ardeojn en Gansu", "published": "2020-10-28 00:00:00", "content_text": "Aǔtune, ardeoj ludas kaj serĉas manĝaĵojn ĉe rivero kaj en arbaro de Chongxin-gubernio de Pingliang-urbo sub Gansu-provinco, nordokcidenta Ĉinio.\n\nEn la lastaj jaroj, la gubernio kaptis la ŝancon de ŝtata strategio pri mediprotekto kaj disvolvado en la baseno de la Flava Rivero, kaj estigis programojn por plibonigi akvarean medion kaj ekosistemon de la regiono. Dank' al tio, la loko allogis ardeojn kaj aliajn birdojn por vivado kaj generado.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/04/content_76875414.htm", "title": "Hunan: unuaj migrobirdoj atingis Dongdongting-lagon", "published": "2020-11-04 00:00:00", "content_text": "Kun malvarma vetero, lastatempe la unuaj migrobirdoj el Siberio kaj norda Ĉinio atingis la naturan rezervejon Dongdongting-lago, Hunan-provinco, suda Ĉinio.\n\nEn la rezervejo, cignoj ĝuas manĝon ĉeakve, grupoj da grizaj gruoj flugas el herbejo kaj kantas unuj al aliaj. Birdoj pli kaj pli amasiĝas sur la bordoj kaj akvareoj de la lago.\n\nLa rezervejo kovras 150 mil hektarojn da terareo. Ĝi enlistiĝis kiel monde grava marĉejo en 1992 kaj estas grava marĉejo kaj protektejo por migrobirdoj en Ĉinio kaj la tuta mondo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/04/content_76876018.htm", "title": "Harbino de Ĉinio: Naskiĝis pingveno", "published": "2020-11-04 00:00:00", "content_text": "La 3-a de novembro naskiĝis antarkta pingveno en la Harbina Polusa Halo, Harbino, nordorienta Ĉinio. Nun ĝi povas manĝi. Ĝi estas la unua antarkta pingveno naskita en la halo en 2020.\n\nLa ĵus naskita pingveno en la 3-a novembro\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/05/content_76878456.htm", "title": "Baldaŭ komenciĝos Ĉina Internacia Importa Ekspozicio", "published": "2020-11-05 00:00:00", "content_text": "Saluton! Mi estas Rafaelo kaj mi estas en Ŝanhajo por alporti al vi freŝajn novaĵojn pri ĉijara Ĉina Internacia Importa Ekspozicio.\n\nPor certigi la sanon de ĉiuj partoprenantoj, ĉijara ekspozicio alprenis rigorajn rimedojn. Unue, ĉiuj partoprenantoj estis testitaj pri la nova koronviruso antaŭ ilia alveno en Ŝanhajon. Due, ĉiutage ili ricevas temperaturan kontrolon. Trie, partoprenantoj alvenintaj el eksterlando submetiĝis al kvaranteno. Kvare, oni konstante seninfektigas la ekspoziciejon, kaj tiun taskon faras ne nur homoj, sed ankaŭ robotoj. Kvine, ĉiu homo en la ekspoziciejo devas surhavi maskon kaj purigi siajn manojn per alkoholo antaŭ ol eniri la ekspoziciejon.\n\nLa vasta uzo de alt-tekniko estas alia grava trajto de la ekspozicio: robotoj estas uzataj por bonvenigi vizitantojn kaj ilin helpi. Artefarita Inteligenteco registras alvenon kaj foriron de homoj. La vizaĝrekonaj kameraoj sukcesas rekoni vizaĝojn eĉ de homoj kiuj surhavas maskon. Eĉ la ŝrankoj en kiuj homoj gardas siajn valoraĵojn funkcias surbaze de vizaĝrekono.\n\nNi ankaŭ havas amaskomunikan centron kun altnivela strukturo por faciligi intervjuojn kaj raportadon de la lastaj novaĵoj. Per tiuj rimedoj El Popola Ĉinio povas efike provizi al vi la plej freŝajn informojn pri la ekspozicio, kiu okazas de la 5-a ĝis la 10-a de novembro. Sekvu nin kaj informiĝu pri ĉijara Ĉina Internacia Importa Ekspozicio. Ĝis tre baldaŭ!\n\nVerkis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/09/content_76890025.htm", "title": "Interesaj robotoj en la 3-a ĈIIE!", "published": "2020-11-09 00:00:00", "content_text": "En Ŝanhajo estas multaj firmaoj pri alt-tekniko. Ni venis al alt-teknika kvartalo por montri al vi la fabrikon, kie oni faras robotojn, kiuj estis tre gravaj por la lukto kontraŭ KOVIM-19.\n\nTMI Robotics disvolvis robotojn por desinfektado de laboratorioj, ĥirurgiaj ĉambroj, hospitaloj, ktp.. Ili faras tion laŭ rigoraj normoj kaj rezultoj atestis, ke ili desinfektas pli bone ol homoj. Kiam komencis la epidemio en Wuhan, la robotoj jam estis pretaj kaj ludis gravan rolon en la batalo kontraŭ KOVIM-19. Tiuj samaj robotoj desinfektas la ekspoziciejon de Ĉina Internacia Importa Ekspozicio.\n\nAlispecaj robotoj estas kreitaj por transporto: ili povas alporti manĝaĵon al medicinaj laboristoj, transporti materialojn kaj kuracilojn ene de hospitalo, kaj kolekti rubaĵon, inkluzive de infektaj materialoj.\n\nTMI Robotics ankaŭ disvolvis kuracajn robotojn specifajn por kuracado, kiel softvaro por kuraca ekzameno, monitorado de pacientoj kaj analizado de informoj pri paciento, kaj robotoj por monitori pacientojn, gvidi ilin tra la konstruaĵo, kontroli korpan temperaturon, akompani pacienton dum radioterapio, ktp..\n\nNuntempe la firmao laboras por perfektigi siajn robotojn surbaze de la spertoj de kuracistoj kaj flegistoj kiuj ilin uzis dum la epidemio, kaj samtempe la firmao traktas pri partnerecoj kun eksterlandaj firmaoj, ĉu por kunesplorado kaj disvolvado de teknologio, ĉu por disvendado de tiaj robotoj tra la mondo.\n\nVerkis kaj fotis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/09/content_76890639.htm", "title": "ĈIIE - Konsumaĵoj", "published": "2020-11-09 00:00:00", "content_text": "Saluton! Mi estas en Ĉina Internacia Importa Ekspozicio kaj montros al vi iom pri la foiro. Kelkaj interesaj produktoj estas vendataj ĉi tie, kaj kiel vi povas vidi estas multego da homoj ĉi tie rigardante la budojn kaj eĉ aĉetante.\n\nFirmaoj en tiu ĉi evento venas el la tuta mondo. Jen la budo de\n\nSamsung\n\n, firmao el Sud-Koreio. Ili vendas poŝtelefonojn kaj aliajn elektronikaĵojn, kaj multaj homoj kontrolas ĉi tie kio okazas.\n\nĈinoj tre ŝatas basketbalon, kaj pluraj firmaoj donas apartan atenton al ĝi, kiel vi povas vidi ĉi tie. Oni povas vidi plurajn basketbalajn vestaĵojn, pilkojn, ŝuojn kaj aliajn materialojn el pluraj markoj.\n\nKafo estas alia produkto kiun ĉinoj ŝatas pli kaj pli, kaj multaj profitas la okazon por gustumi novajn markojn kaj gustojn.\n\nĈi jare homoj malpli ofte vojaĝas pro la pandemio, sed en Ĉinio vojaĝoj normaliĝas, sekve kreskas la aĉetado de valizoj kaj dorsosakoj. Tio kreas oportunojn por firmaoj el pluraj landoj.\n\nLa diverseco de varoj el la tuta mondo plaĉas al ĉinoj, kaj multaj homoj interesiĝas pri importitaj varoj kiujn ili antaŭe ne konis.\n\nEn tiu ĉi budo, pluraj varoj el Tajlando estas eksponataj. Ĉi tie estas kuraciloj laŭ taja tradicia medicino. Ĉinaj konsumantoj interesiĝas pri ili kaj multe pridemandas la deĵoranton. Ankaŭ juveloj kaj manartaĵoj estas troveblaj en ĝi.\n\nĈijare, pro la pandemio, malmultaj firmaoj venigis funkciulojn el eksterlando, ili uzas siajn homfortojn en Ĉinio aŭ dungis lokanojn specife por tiu ĉi tasko. Ekzemple, ĉi tie en la budo de la brazila firmao\n\nGrendene\n\n, vi povas vidi, ke ĉiuj deĵorantoj estas ĉinoj.\n\nKompreneble ankaŭ ludiloj estas troveblaj ĉi tie, ĉar pluraj ludilfarantoj klopodas vendi siajn produktojn en Ĉinio. Tio alportas diversecon al la ludilmerkato de Ĉinio kaj plaĉas al gepatroj kaj infanoj.\n\nKvankam altranguloj de alilandaj firmaoj ne povis ĉeesti la ekspozicion ĉijare, multaj el ili sendis videajn mesaĝojn al Ĉinio.\n\nKulturo estas alia fako, kiu allogas ĉinojn. Jen la budo de la fama marko de pianoj\n\nSteinway&Sons\n\n, kiu kunportis plurajn pianojn al la ekspozicio, kaj ĉinaj konsumantoj povas provi ilin.\n\nPluraj markoj de kristaloj, juveloj kaj ornamaĵoj estas ankaŭ troveblaj ĉi tie. Vidu kiom belaj estas tiuj vazoj!\n\nKomerco de altkvalitaj kaj luksaj produktoj ankaŭ pompas en tiu ĉi ekspozicio.\n\nLa ekspozicio estas grandega, estas facile perdiĝi ĉi tie! Hodiaŭ ni montris al vi nur unu la sektoron pri konsumaj varoj. En aliaj tagoj ni montros al vi aliajn sektorojn de tiu ĉi ekspozicio kun alispecaj varoj. Sekvu\n\nEl Popolan Ĉinion\n\npor informiĝi pri la lastaj novaĵoj el Ĉina Internacia Importa Ekspozicio.\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Videoj"], "audio_links": null}
{"url": "http://esperanto.china.org.cn/2020-11/10/content_76893986.htm", "title": "La Budo de Brazilo ĉe ĈIIE 2020", "published": "2020-11-10 00:00:00", "content_text": "Pluraj brazilaj firmaoj pri vinoj, mielo kaj aliaj produktoj klopodas per Ĉina Internacia Importa Ekspozicio fariĝi konataj en Ĉinio.\n\nJen kapsiko el Brazilo, kaj jen spicaĵoj. Kaj ĉi tie estas oleo el avokado, kaj ĉi tie temas pri firmao kiu importas brazilajn produktojn, ili importas viandon, proteinaĵojn, interalie… Jen specimenoj de produktoj, tiu ĉi firmao estas Mococa, kiu faras laktaĵojn: kondensita lakto, laktokremo, lakto kun ĉokolado, butero… Kaj ĉi tie estas Total Trade, kiu vendas biskvitojn, inter aliaj varoj.\n\nTie mi ankaŭ trovis brazilan brandon de la marko Vista Verde, el Minaso, brazila federaciero konata pro la bonkvalito de siaj brandoj. Ankaŭ kosmetikaĵoj, fruktaĵoj kaj pluraj alispecaj produktoj el Brazilo estas troveblaj en tiu budo.\n\nĈi-jare estas budo de Brazilo granda je 80 kvadrataj metroj, en tiu ĉi foiro, kun eksponaĵoj el 20 firmaoj. La produktoj en tiu ĉi budo ankoraŭ ne estas vendataj en Ĉinio, sed tiuj firmaoj serĉis ĉinan importanton, kiu fakte partoprenas en tiu ĉi foiro kaj importas tiujn produktojn el Brazilo kaj ilin vendas rekte al ĉinaj konsumantoj.\n\nIntervjuita de Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/10/content_76896095.htm", "title": "ApexBrasil intervjuita en la 3-a ĈIIE", "published": "2020-11-10 00:00:00", "content_text": "Pluraj brazilaj firmaoj klopodas per Ĉina Internacia Importa Ekspozicio fariĝi konataj en Ĉinio. S-ro Carlos Pan, funkciulo de ĉina oficejo de Brazila Agentejo por Promocii Eksportaĵojn (ApexBrasil) estis intervjuita de El Popola Ĉinio.\n\nSaluton! Mi nomiĝas Carlos Pan, mi laboras ĉe Azia Oficejo de ApexBrasil, en Pekino, ni estas agentejo por promocii ekspotaĵojn kaj investojn de Brazilo. Nun por la tria fojo ni eksponas ĉe ĈIIE, en Ĉinio, kiu fokusas pri importado al ĉina merkato.\n\nĈi-jare estas budo de Brazilo, granda je 80 kvadrataj metroj, en tiu ĉi foiro, kun eksponaĵoj el 20 firmaoj. Ni ebligis al brazilaj firmaoj partoprenon en tiu ĉi ekspozicio sen bezono sendi reprezentantojn, estas longsdistanca partopreno. Ni esperas per tiu kanalo pli bone servi al ĉinaj investantoj kaj komercistoj kaj reklami pri brazilaj produktoj.\n\nNi rangigas la kandidatojn al ĈIIE, kaj aparte bonvenigas malgrandajn kaj mezgrandajn novajn firmaojn por partopreni en ĈIIE. Aliflanke, pro la nunaj malfacilaĵoj, ni preferas firmaojn kiuj jam havas reprezentanton en Ĉinio, por ebligi al ili ĉeestan partoprenon en la ekspozicio.\n\nApexBrasil nun implementas novan strategion kaj novan fokuson. La nova fokuso estas servi brazilajn eksportantojn, kaj ankaŭ internaciajn investantojn kaj aĉetantojn. Per novaj teknologioj ni alproksimigas brazilajn firmaojn al ĉinaj aĉetantoj per maniero pli sekura, kaj ĉeeste kaj perinterrete.\n\nBrazilaj malgrandaj eksportantoj foje ne havas sufiĉan scion pri la ĉina merkato, ni donas specialan helpon al malgrandaj kaj novaj firmaoj. Ni ankaŭ eldonas raporton pri pluraj sektoroj de ĉina merkato.\n\nIntervjuita de Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/11/content_76895498.htm", "title": "Aŭtomobiloj en ĈIIE", "published": "2020-11-11 00:00:00", "content_text": "Multaj firmaoj pri aŭtomobiloj alportis al ĉijara Ĉina Internacia Importa Ekspozicio novajn veturilojn. Aparte atentokaptaj estas aŭtomobiloj kun artefarita inteligenteco kaj tiuj kiuj uzas puran energifonton.\n\nToyota\n\nprezentas en tiu ĉi foiro buseton kiu funkcias per fuelĉelo el hidrogeno kaj estos uzata en 2022 en Pekinaj Vintraj Olimpikoj. La sama firmao ankaŭ alportis al la foiro senŝoforan buson kaj senŝoforan aŭton disvolviĝintan en partnereco kun\n\nPony.ai\n\n.\n\nAnkaŭ senŝoforaj kamionoj, senŝoforaj purigverturiloj kaj aŭtoj konstruitaj kun avangarda desegno estis atentokaptaj.\n\nĈinaj konsumantoj aparte atendas pri duspecaj aŭtoj: tiuj grandaj kaj komfortaj, kun spaco por la tuta familio, kaj sportaj aŭtoj, kiuj estas belaj kaj luksaj. En ĈIIE ili havas la ŝancon provi tiujn aŭtojn.\n\nAnkaŭ fabrikoj de pneŭmatikoj, mekanismoj kaj softvaroj por aŭtomataj veturiloj, asekurkompanioj kaj alispecaj servoj rilataj al aŭtoj kaptas la ŝancon por videbligi siajn produktojn.\n\nRaportis Rafael Henrique Zerbetto\n\nMuntis Elle Gao\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/11/content_76899850.htm", "title": "Servoj en Ĉina Internacia Importa Ekspozicio", "published": "2020-11-11 00:00:00", "content_text": "La ekspozicio pri servoj estas iom malsama ol aliaj sektoroj de Ĉina Internacia Importa Ekspozicio: tie oni ne eksponas varojn nek donacas specimenojn al konsumantoj.\n\nAliflanke, servoj estas tre gravaj por internacia komerco kaj homa ĉiutaga vivo, sekve tiu sektoro estas aparte atentata ne de scivolemaj konsumantoj, sed ĉefe de komercistoj en serĉado de partneroj. Pro tio, ĉe multaj budoj pri servoj okazas kunvenoj kaj prezentaĵoj, ofte kun ĉeesto de fakuloj.\n\nFirmaoj pri hotelo kaj turismo estas la plej atentataj de konsumantoj, dum komercistoj pli atentas tiujn pri financoj, loĝistiko, stokado kaj internacia komerco. Ankaŭ multaj havenoj kaj fervojoj kaptis la ŝancon por klopodi fari negocojn en Ĉinio.\n\nVerkis kaj filmis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/12/content_76904057.htm", "title": "Novigo, alt-tekniko kaj aŭtomatigo en ĈIIE", "published": "2020-11-12 00:00:00", "content_text": "Pluraj firmaoj prezentis novigajn produktojn en Ĉina Internacia Importa Ekspozicio. Unu el la plej atentokaptaj estas tekniko por kreskigi plantojn sub artefarita lumo, kiu povas esti tre utila por agrikulturo.\n\nIndustria aŭtomatigo estis alia tre atentata temo. Jen kelkaj robotoj kiuj transportas ne nur unu skatolon, sed breton kun skatolaro sur ĝi! Kaj jen ekzemplo de aŭtomata fabriko en kiu unu roboto metas skatolojn sur tabulo, kiu estas sekve forprenata de alia roboto.\n\nAtendado en flughaveno kaj stacio povas esti tre malkomforta, sed la kapsulo NapHubs promesas ŝanĝi tion: en ĝi oni povas komforte ripozi, spekti televidon, havi masaĝon kaj eĉ dormi! Plie, ĝi estas kontrolebla per la apo Wechat!\n\nTelferoj estas tre ŝatataj en Ĉinio, kaj allogis scivolemajn konsumantojn. Jen mi ene de kajuto de luksa telfero el la svisa firmao Bartholet.\n\nAviado estas alia sektoro aparte interesa en ĉi-jara Ĉina Internacia Importa Ekspozicio: aviadilaj motoroj kaj flugrobotoj estis eksponataj, sed estis aviadil-simuliloj kiuj plej amuzigis la vizitantojn: ili enviciĝis por piloti aviadilon Boeing 737, sub gvido kaj helpo de profesia piloto.\n\nVerkis kaj filmis: Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/13/content_76907486.htm", "title": "Ekfunkcios ŝoseo kunliganta tri 5A-nivelajn turismejojn", "published": "2020-11-13 00:00:00", "content_text": "Chun'an-sekcio de la aŭtoŝoseo inter Qiandao-lago kaj Huangshan-monto baldaŭ estos finkonstruita kaj ekfunkcios decembre.\n\nTiam, la voĵaĝo inter la urboj Hangzhou (Zhejiang-provinco, sudorienta Ĉinio) kaj Huangshan (Anhui-provinco, orienta Ĉinio) postulos nur 3 horojn. Oni povas matene ĝui pejzaĝon de Xihu-lago en Zhejiang-provinco, tagmeze gustumi fiŝkapon de Qiandao-lago en la sama provinco kaj posttagmeze viziti Hongcun-vilaĝon en Anhui-provinco.\n\nDum desegnado kaj konstruado de la ŝoseo, mediprotekto estas multe atentata.\n\nLaŭ raporto, dum ĝia desegnado, oni sekvis la principon, ke la plej bona maniero por mediprotektado estas eviti ĉian detruon. Kvankam multaj partoj de la itinero estas apud akvo, oni laŭeble ne detruas akvoresursojn. Dum la konstruado, oni aplikis rilatajn rimedojn por certigi nulan ellason de eluzita akvo, forĵetaĵo kaj eluzita gaso.\n\nAkvo-ellasejoj videblas en loko je ĉiu 5 metroj sur la ŝoseo. Per ili, pluvakvo eniras en traktejojn de eluzita akvo. Se poluaĵoj el oleo kaj kemiaĵoj estas trovitaj, la traktejoj aŭtomate fermiĝos por fari pluan traktadon. Estas entute pli ol 270 traktejoj kiuj nuligas ellasadon de malpura akvo kaj protektas la duanivelan trinkakvon en Qiandao-lago.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/13/content_76907674.htm", "title": "Drinkaĵoj kaj manĝaĵoj en ĈIIE 2020", "published": "2020-11-13 00:00:00", "content_text": "Saluton! Mi estas Rafael kaj hodiaŭ mi montros al vi unu el la plej atentataj lokoj en Ĉina Internacia Importa Ekspozicio: la sektoro pri manĝaĵoj kaj agrikulturaj produktoj.\n\nVinoj kaj alispecaj alkoholaĵoj el eksterlando allogas konsumantojn. Ĉinio importas pli kaj pli da drinkaĵoj, kaj same okulfrapa estas la diverseco de markoj en la ĉina merkato.\n\nAnkaŭ importitaj bieroj pli kaj pli populariĝas en Ĉinio, kaj la nombro de markoj troveblaj en ĉinaj superbazaroj kreskas jaron post jaro. Tiu ĉi ekspozicio estas grava maniero por igi novajn markojn konatajn en la lando.\n\nFirmaoj eksponantaj en Ĉina Internacia Importa Ekspozicio venas el la tuta mondo. Tio alportas ŝancojn al firmaoj de ĉiuj kontinentoj.\n\nLa diverseco de varoj ankaŭ impresas nin: mielo, biskvitoj, rizo, viandaĵoj, nuksoj… Ĉinaj konsumantoj profitas la ŝancon por gustumi divers-specajn manĝaĵojn, dum komercistoj malkovras novajn varojn por vendi en Ĉinio.\n\nĈijara Ĉina Internacia Importa Ekspozicio jam finiĝis, kaj ni esperas, ke vi ŝatis la serion da filmetoj kiujn ni preparis pri ĝi. Ĝis!\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/16/content_76915325.htm", "title": "Ĉina batiskafo subakviĝis ĝis 10 909 metroj ĉe Mariana Fosaĵo", "published": "2020-11-16 00:00:00", "content_text": "Laŭ la Instituto de Profund-Mara Scienco kaj Inĝenierio sub la Ĉina Akademio de Sciencoj, la 10an de novembro la ĉina homporta profund-mara batiskafo Fendouzhe subakviĝis ĝis 10 909 metroj ĉe la plej profunda loko de la Mariana Fosaĵo en la Okcidenta Pacifiko, kaj tiel estigis novan landan rekordon.\n\nLa 13an de novembro la batiskafo kun sia \"eksklusiva kameraisto\" Canghai plenumis submaran taskon kaj unuafoje en la mondo realigis surlokan altdifinan elsendon ĉe 10 000 metroj submare.\n\nLa plej profunda fundo de la Mariana Fosaĵo, konata kiel \"senprofundaĵo de defianto\", estas 11 000 metroj submare.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/16/content_76915513.htm", "title": "Submarŝipoj en ĈIIE", "published": "2020-11-16 00:00:00", "content_text": "La firmao Tarw-Trading el Finnlando, en partnereco kun ĉina kompanio Shandong Dongbao Pezindustria Teknologio, disvolva ssubmarŝipojn por turisma celo, kaj ilin prezentis en ĉi-jara Ĉina Internacia Importa Ekspozicio. Ni intervjuis ĝian ĉefinĝenieron Jari Jyläntö.\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/16/content_76915552.htm", "title": "Prelego pri Esperanto en Kantono", "published": "2020-11-16 00:00:00", "content_text": "En la 15a de novembro, Guangdong-a Esperanto-Asocio (GEA) okazigis prelegon pri Esperanto en Biblioteko de Kantono. S-ro Zhang Zhicheng (Johano) faris prelegon kun la temo\n\nAlproksimiĝo al Esperanto -- Centjara Vojaĝo de la Lingvo\n\n.\n\nInter la honoraj invititoj estis veteranoj de la asocio: Prof. Wei Xiaohong el Teknologia Universitato de Suda Ĉinio, Prof. Feng Yongfu el Universitato Sun Yat-sen , altranga tradukisto Ye Peixue kaj s-rino Harpina, aktiva esperantisto.\n\nEn la aranĝo ĉeestis pli ol 60 homoj, ĉefe junuloj. La preleganto prezentis la fundamenton kaj historion de Esperanto, diskutis kun la aŭskultantoj. La etoso estis tre vigla kaj varma dum la tuta aranĝo. La prelego kun diskuto daŭris dum unu horo kaj duono.\n\nTiu ĉi prelego estas la plej nova evento de la serio pri Esperanto en Kantona Biblioteko. Ĝi ne limigas sin nur por Esperanto-rondo, sed malfermita al la tuta publiko. La biblioteko publikigis informojn antaŭ unu semajno.\n\nRaportis: Zhang Zhicheng\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-11/17/content_76919349.htm", "title": "Unuafoje trovita neĝleopardo en Litang, Ĉinio", "published": "2020-11-17 00:00:00", "content_text": "La 15-an de novembro en la pitoreskejo Genie kun altitudo de 4 050 metroj en la gubernio Litang de la subprovinco Ganzi de la provinco Sichuan, sudokcidenta Ĉinio, oni unuafoje trovis spurojn de neĝleopardo. Tio estas la unua fojo, ke oni fotis klarajn bildojn de neĝleopardo en tiu regiono.\n\nNeĝleopardo estas ĉe la supro de la altebenaĵa ekologia nutroĉeno, kaj ĝi estas nomata kriterio por juĝi la \"sanstaton\" de altaltituda ekosistemo. Kun areo de 4 069 kvadrataj kilometroj, la pejzaĝejo entenas neĝmontojn, glaĉerojn, riverojn, lagojn, herbejojn, arbarojn, marĉejojn, termofontojn kaj multajn kulturajn heredaĵojn.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/19/content_76927048.htm", "title": "Ĉina Alt-Teknika Foiro 2020", "published": "2020-11-19 00:00:00", "content_text": "Saluton! mi parolas rekte el Ĉina Alt-Teknika Foiro 2020, en la urbo Shenzhen. Mi esperas ke vi ŝatos viziti la foiron kune kun mi.\n\nKiel 5G-interreto ŝanĝos vian manieron spekti televidon? Jen televidelsendo per 5G, kiu permesas al la spektanto moviĝi ĉirkaŭ la podio. Eblas ankaŭ zomi al iu punkto de la sceno.\n\nAlia aparte atentata punkto estas vizaĝrekono. Pluraj firmaoj disvolvis kameraojn kaj icojn kiuj ebligas diversajn aplikojn de tiuj tekniko, de monitorado de trafiko kaj publika sekureco ĝis nia maniero aĉetumi aŭ fari simplan foton per poŝtelefono.\n\nAnkaŭ kulturo ne estis forgesita: homoj ŝatis spekti la prezentaĵon de tiuj dancantaj robotoj.\n\nSubakvaj robotoj ankaŭ allogis vizitantojn: Ĉina Akademio de Sciencoj prezentis du robotojn kiuj interalie analizas la kvaliton de akvo en malsamaj profundecoj, dum la firmao Fifiŝo prezentis siajn komercajn subakvajn robotojn por pluraj celoj.\n\nAliaj sektoroj kiel flugrobotoj, saĝaj seruroj kaj masaĝiloj allogis la vizitantojn. La venonta foiro okazos venontjare. Ĝis!\n\nMojosa Ĉinio\n\nEl Popola Chinio", "author": null, "categories": ["Videoj"], "audio_links": null}
{"url": "http://esperanto.china.org.cn/2020-11/23/content_76939980.htm", "title": "Urba kampo donas al infanoj ĝojon", "published": "2020-11-23 00:00:00", "content_text": "La parko de Haizhu-malsekejo, kun areo de ĉirkaŭ 1 100 hektaroj, situas en la centro de la urbo Kantono. En la lastaj jaroj la parko okazigas familian kurson por ke urbanoj spertu naturon kaj agrikulturon. La ekosistemo de rizejo en la malsekejo kreis ne nur bonan medion por bestoj, sed ankaŭ ekologian profiton.\n\nKnabino ŝultroportas rizon.\n\nInfanoj kaj iliaj gepatroj rikoltas malfruan rizon.\n\nFotoj: Liu Dawei, raportisto de la novaĵ-agentejo Xinhua\n\nRedaktoro: Han Xin\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/23/content_76940110.htm", "title": "Ĉiuj Ni Amegas Usonon: koncerta albumo de LPG", "published": "2020-11-23 00:00:00", "content_text": "Kuneldonita de Vinilkosmo kaj Esperanto-USA,\n\nĈiuj Ni Amegas\n\nUsonon\n\nestas registrita vive en 2018 dum la unua koncerto de La Perdita Generacio (LPG) en Usono, kaj ĝi estas interesa pro la etoso, kun publiko kaj interludoj. Tiam ili unuafoje koncertis kun drumisto, Måns Palmstierna Burenius, kaj mankis Karin Nordström sur la scenejo. Pro tiu aro da kialoj, la muziko sonas malsame al la versioj registritaj en pasintaj albumoj.\n\nMi aŭskultis tiun ĉi bitalbumon per kapaŭskultiloj dum vojaĝo, kaj ĝi sonis iom stranga, sed kiam mi sidiĝis por verki tiun ĉi recenzon kaj lasis la muzikon flui tra la tuta ĉambro, ĝi estis multe pli plaĉa al miaj oreloj.\n\nAlbumoj registritaj vive dum koncerto delonge allogas homojn en nia epoko, sed en Esperantujo ili ankoraŭ malabundas. Pro tio\n\nĈiuj Ni Amegas Usonon\n\npovas fariĝi konata en estonteco kiel albumo kiu lanĉis novan tendencon en Esperanta Muziko, sed tion nur la tempo povas konfirmi.\n\nLa koncerto estis ja bonega, la muzikistoj ŝajnas iom nervozaj komence de la koncerto, sed rapide kreiĝis bonega etoso inter muzikistoj kaj la publiko, kiu eterniĝas per tiu ĉi albumo.\n\nKrom konataj kantoj kiel\n\nLa Kosma Aventuro\n\n,\n\nĈu Timigas la Ombro\n\nkaj\n\nMalantaŭen\n\n, la albumo ankaŭ prezentas kantojn netroveblajn en pasintaj albumoj de LPG:\n\nSenlime\n\nestas tre bela kaj trankvila;\n\nMelodi Din\n\nestas Esperanta versio de\n\nMelody Dean\n\n, tradukita de Tim Morley;\n\nBela Luno\n\nhavas melankolian melodion kaj en ĝi aparte elstaras la bela voĉo de Anna Burenius,\n\nLernu\n\ninvitas homojn lerni Esperanton per gaja melodio kaj mojosa teksto plena de elementoj de Esperanta kulturo;\n\nSonĝa Ĝardeno\n\nestas bela dueto inter Anna kaj Tomio; kaj\n\nĈe Pumo-Roko\n\n, kromtrako registrita en Svedio en 2019, fermas la albumon. Ankaŭ estas la interludoj, kiuj permesas al aŭskultantoj pli bone koni la muzikistojn kaj interesajn rakontojn de ili. La mojosa kovrilfoto farita de Andrew Smith ankaŭ kontribuas por igi tiun ĉi albumon memorinda.\n\nFinfine ne ĉiuj ni amegas Usonon, sed ĉiuj ni amegas LPG-n!\n\nEn la retejo de Vinilkosmo eblas senpage aŭskulti pecetojn de la kantoj kaj aĉeti ilin unuope aŭ la tutan albumon (23 trakoj kontraŭ nur 10 eŭroj):\n\nhttps://www.vinilkosmo-mp3.com/eo/popo-roko-hiphopo-elektronik/la-perdita-generacio-117/5-%C4%89iuj-ni-amegas-usonon.html\n\nAbonantoj de Vinilkosmo Abonklubo povas aŭskulti ĝin senpage per elsendfluo:\n\nhttps://www.vinilkosmo-mp3.com/eo/vinilkosmo-abonklubo.html\n\nVerkis: Rafael Henrique Zerbetto\n\nMojosa Ĉinio\n\nEl Popola Chinio", "author": "Rafael Henrique Zerbetto", "categories": ["Esperantujo"], "audio_links": null}
{"url": "http://esperanto.china.org.cn/2020-11/25/content_76947872.htm", "title": "Sondilo Chang'e-5 faris orbitan korekton", "published": "2020-11-25 00:00:00", "content_text": "Je la 22a horo kaj ses minutoj de la 24a de novembro laŭ la pekina tempo, la sondilo Chang'e-5 plenumis la unuan orbitan korekton kiam ĝia motoro 3000N funkciis por ĉirkaŭ du sekundoj, kaj post tio ĝi daŭrigis sian vojaĝon al la Luno.\n\nPro diversaj faktoroj la sondilo eble devias de la orbito dum flugado. Oni devas mezuri la diferencon inter la reala flugorbito kaj la teoria trajektorio por certigi, ke la sondilo flugu en taŭga orbito.\n\nAntaŭ la unua orbita korekto, sistemoj de la sondilo bone funkciis, kaj ĝi jam orbite flugis ĉirkaŭ 17 horojn kaj estis je 160 mil kilometroj for de la Tero.\n\nRedaktoro: Liu Zijia\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/26/content_76951872.htm", "title": "Ekspoziciejo pri klasifikado de hejmaj forĵetaĵoj en Hefei, Ĉinio", "published": "2020-11-26 00:00:00", "content_text": "La 22-an de novembro en la distrikto Baohe de la urbo Hefei de la provinco Anhui, orienta Ĉinio, malfermiĝis la ekspoziciejo pri klasifikado de hejmaj forĵetaĵoj, kiu estas senpage vizitebla. Laŭraporte, la konstruaĵo estis neuzita transporta stacio de forĵetaĵoj, kaj loka registaro transformis ĝin en scienc-popularigan ekspoziciejon. Kun areo de preskaŭ mil kvadrataj metroj, la ekspoziciejo havas multajn eksponejojn kaj spertejojn, sisteme prezentas sciojn pri klasifikado de hejmaj forĵetaĵoj per scienc-popularigo, amuza interago kaj farado de metiartaĵoj.\n\nLa 22-an de novembro en la ekspoziciejo laboranto (dekstre) helpis infanon fari mediamikan manartaĵon. Fotis Zhou Mu, raportisto de lanovaĵagentejo Xinhua.\n\nLa 22-an de novembro, patro kun sia filo vizitis la ekspoziciejon. Fotis Zhou Mu, raportisto de la novaĵagentejo Xinhua.\n\nLa 22-an de novembro en la ekspoziciejo oni spertis interagon. Fotis Zhou Mu, raportisto de la novaĵagentejo Xinhua.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/26/content_76951936.htm", "title": "Sem-banko en Pengzhou-a Legoma Ekspozicio", "published": "2020-11-26 00:00:00", "content_text": "La 22-an de novembro, turistoj vizitis la sem-bankon de Pengzhou-a Legoma Ekspozicio en Sichuan-provinco.\n\nLa 22-an de novembro, la 11-a Pengzhou-a Legoma Ekspozicio inaǔguriĝis en Sichuan-provinco, sudokcidenta Ĉinio. La ekspozicio celante popularigi legomajn markojn el Sichuan kaj prezenti la potencon de Sichuan kiel legoma urbo en okcidenta Ĉinio, allogis pli ol 1 000 komercistojn pri pogranda kaj eksporta negocado.\n\nLegomaj semoj en sem-banko de la ekspozicio (fotita en la 22-a de novembro)\n\nLegomaj semoj en sem-banko de la ekspozicio (fotita en la 22-a de novembro)\n\nLa 22-an de novembro, turistoj vizitis sem-bankon de la ekspozicio.\n\nPor konservi speciojn de plantoj sur la Tero kaj eviti ilian pereon, en la 20-aj jaroj de la pasinta jarcento, rusa sciencisto Nikolai Vavilov lanĉis la iniciaton pri sem-banko kaj starigis la monde unuan sem-bankon en Sankt-Peterburgo.\n\nNun la plej granda sem-banko, nomita KEW, estas en Britio. Ĝi kolektas kaj konservas semojn de 10% de la planto-specioj en la mondo.\n\nKrome, norvega registaro starigis la grandegan sem-bankon Svalbard International Seed Vault, kiun oni kromnomas “Grenejo por Mondfino”. Ĝi sidas en kaverno de svalbarda tundro je 1 000 kilometroj for de la Arkto. Tie semoj povas esti bone konservataj en malalta temperaturo eĉ sen elektro. La grenejo situas je 130 metroj super la marnivelo por resti sekura eĉ se fandiĝis la Gronlanda Glacikampo. Ĝi, ekkonstruita marte 2007, estis finkonstruita kaj ekfunkciis en la 26-a de februaro 2008, kaj entenas sem-specimenojn de 4,5 milionoj da plantoj en la mondo.\n\nRedaktoro: Gao Shuyuan\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-11/27/content_76954353.htm", "title": "Fotoekspozicio de Jonk en Shenzhen", "published": "2020-11-27 00:00:00", "content_text": "Finiĝis en la 25-a de novembro la unua sola fotoekspozicio de la franca fotisto Jonathan Jimenez (pli konata kiel Jonk) en Ĉinio, okazigita kiel speciala programo kadre de la Franc-Ĉina Monato de la Medio 2020. La ekspozicio okazis ĉe Marmonda Kultura kaj Arta Centro, en la urbo Shenzhen. Jonk fotis milojn da nuntempaj ruinoj en pli ol 50 landoj tra la mondo. Per kvar aktoj - \"Natura Proksimeco\", \"Natura Penetro\", \"Natura Kresko\" kaj \"Natura Reveno\" - liaj belaj fotoj alportas nin al natur-karnavalo kaŭzita de homa malapero kaj esploras la fundamentan defion por homoj: Kiel ekvilibrigi nian rilaton kun la naturo?\n\n\"Garaĝo\" fotita de Jonk en Belgio en 2016, unu el la verkoj eksponitaj en Shenzhen\n\n\"Palaco\" fotita de Jonk en Pollando en 2015, unu el la verkoj eksponitaj en Shenzhen.\n\nLa 14-an de novembro, vizitantoj ĝuis la ekspozicion (fotis Rafael Henrique Zerbetto)\n\nRaportis Rafael Henrique Zerbetto\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/01/content_76967117.htm", "title": "Shandong de Ĉinio: ekzistas \"saĝa\" rivero en Jinan", "published": "2020-12-01 00:00:00", "content_text": "Yangjia-rivero en Licheng-distrikto de Jinan-urbo de Shandong-provinco, orienta Ĉinio, spertis sisteman plibonigadon dum unu kaj duona jaroj, kaj nun la 3,6-kilometra rivero havas belajn pejzaĝojn ĉe la bordoj.\n\nLaǔ la konigo, la plibonigado ne nur fokusas en kontraǔinunda funkcio de la rivero, sed ankaǔ atentas kreadon de pejzaĝoj por kontentigi distrajn postulojn de lokanoj.\n\nSamtempe, oni utiligas interretajn teknikojn por formi la river-administran sistemon kun virtuala vizito, flugrobota kontrolado kaj aŭtomata fontano.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/01/content_76967228.htm", "title": "Aperis Esperanta ekzercilo por aziaj lingvanoj: Memlingo", "published": "2020-12-01 00:00:00", "content_text": "Ĉu vi volas ekzerciĝi en Esperanto ĉiutage per via poŝtelefono? Sed vi ne trovis taǔgan ekzercilon en via propra azia lingvo? (Mondfama Duolingo-aplikaĵo provizas Esperanto-kurson nur por kvar eǔropaj lingvoj ĝis nun -- angla, hispana, portugala, franca). Do, Memlingo estas ekzercilo de Esperanto tra via kara azia lingvo. （La ligilo al Memlingo:\n\nhttp://m.esperanto.or.kr/\n\n）\n\nLa projekto de Memlingo estas komencita memore al 100-jariĝo de Korea Esperanto-Asocio, fare de Nomota Hiongun KIM, komputilisto kiu lernis Esperanton per interreto antaǔ 27 jaroj. En la diskuto de 100-jara jubileo de KEA (okt. 2020), la ideo de Duolingo/korea estis proponita, sed pruviĝis ke tio estas preskaǔ nerealigebla en 10 jaroj pro strategio de Duolingo. Do Nomota simple decidis krei unu novan, tre similan lernilon -- samtempe en pluraj aziaj lingvoj.\n\nMemlingo havas tri kursojn. Kurso A por komencantoj, Kurso B por progresantoj kaj Kurso C por memorigado kaj parkerado de Esperanto-vortoj.\n\nMemlingo donas nenian gramatikan klarigon. Ĝi estas iaspeca \"lerno tra ekzemplo\", kaj ĝi ripete kaj saĝe montras al vi \"ekzemplojn\", unu post la alia, iom post iom progresante. Do vi simple sekvas ĝin kaj vi alkutimiĝos al la lingvo, iom post iom.\n\nNun en Memlingo estas 600 eroj por A kurso, 500 eroj por B kurso, 500 eroj por C kurso. Iom post iom la enhavaj ekzempleroj aldoniĝos kaj la fina celo estas 2000 eroj por A kaj B kursoj, kaj 6000 eroj por C kurso. Nuna plano estas ke la kompletigo de enhavoj daǔros ĝis la fino de 2021.\n\nAziaj lernantoj ofte havas problemon de prononcado en Esperanto. Do la sono estas vere grava, kaj provizo de bela, neŭtrala Eseranto-parolo estas nepra por ekzercilo.\n\nĜi pli fokusas al \"sono\". Vi povas lerni lingvon, simile al beboj kiuj lernas lingvon per imito de voĉsono. Do vi povas fari la samon en Memlingo, kaj vi lernos pli naturan Esperanton.\n\nKiu prononcas la ekzemplojn en Memlingo? Artefarita inteligento de Guglo! Kelkfoje la sono iom ne tre naturas pro iom stranga akcentado, sed ĝenerale la prononco estas bonkvalita.\n\nĜi nun provas kursojn nur por 4 aziaj lingvoj, kaj 2 eǔropaj lingvoj (korea, ĉina, japana, vjetnama, franca, angla), sed iom post iom la gvidaj lingvoj pli multiĝos. Kandidataj lingvoj estas jenaj: taja, indonezia, hindia, tagaloga. La elekto de la proviza lingvo dependas de la aktiveco de movado de junuloj de tiu lingvo.\n\nMemlingo estas interreta servo, ne poŝtelefona aplikaĵo. Do kion fari, se oni volas facile utiligi ĝin sur sia saĝtelefono? Simpla ideo estas uzo de \"Bookmark\"-funkcio, havebla en ĉiu speca saĝtelefono.\n\nLa unua enhavo estas preparita de aǔtomata tradukado, ne tre taǔga kvalito por la eduka celo. Do oni devas korekti la enhavon. Por okazigi plurlingvan ekzercilon, ni bezonas internacian kunlaboron de korektado. Korektado de lernilo estas preskaǔ senfina laboro, kaj do pluraj manoj kaj okuloj bezonas eĉ por unu lingvo.\n\nPor la ĉina lingvo, pluraj homoj promesis helpi pri la korektado. El ili, S-ro Li Zhongmin (Arbsemo de Zhejiang) donis la plej multan korektadon. Se vi interesiĝas pri korektado de ĉi tiu ekzercilo, bonvolu sendi vian ret-adreson al hiongun@gmail.com, la organizanto de ĉi tiu kurso.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-12/10/content_76997917.htm", "title": "Migrantaj cignoj atingis Pekinon", "published": "2020-12-10 00:00:00", "content_text": "Lastatempe aroj da migrantaj cignoj atingis la Akvorezervejon Huairou en la distrikto Huairou de Pekino, ĉefurbo de Ĉinio, kiu fariĝis aparte bela en la frosta vintro.\n\nLa akvorezervejo situas okcidente en la distrikto Huairou de Pekino. Finkonstruita en 1958, ĝi havas la kapaciton de 144 milionoj da kvadrataj metroj. Ĉirkaǔ la konservejo estas 200-hektara arbaro por protekti la akvofonton. Nun ĝi fariĝis vidindejo.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/10/content_76998512.htm", "title": "Ĉinio kaj Nepalo kune anoncis la plej novan altecon de la monto Ĉomolangmo", "published": "2020-12-10 00:00:00", "content_text": "La 8-an de decembro Ĉinio kaj Nepalo kune anoncis, ke la plej nova alteco de la monto Ĉomolangmo estas 8 848,86 metroj.\n\nLa monto Ĉomolangmo estas la ĉefpinto de la montaro Himalajo kaj la plej alta montpinto en la mondo, kiu situas ĉe la landlimo de Ĉinio kaj Nepalo.\n\nEsploristoj de Nepalo sur la pinto de Ĉomolangmo en majo 2019.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/14/content_77009484.htm", "title": "Mesaĝo de UEA okaze de la Tago de Homaj Rajtoj", "published": "2020-12-14 00:00:00", "content_text": "Antaŭ precize cent jaroj, la 9-an de decembro 1920, dekunu membraj ŝtatoj de la Ligo de Nacioj prezentis projekton de rezolucio al ties Asembleo. La projekto atentigis pri la bezono de praktika solvo al la lingvaj obstakloj kiuj malhelpis la diversajn naciojn, kaj aludis lastatempajn eksperimentojn pri instruado de Esperanto en lernejoj. Rezulte, oni komisiis raporton de la vica ĝenerala sekretario, Inazo Nitobe, sed, spite la favorajn konkludojn de la raporto, oni fine malakceptis la rezolucion.\n\nLa prezento de tiu projekto de rezolucio tamen komencis la ligon inter la Esperanto-movado kaj internaciaj organizoj. Tiu asociiĝo daŭras ĝis hodiaŭ. Ni fieras pri nia historio de subtenado de homaj rajtoj kaj interkompreniĝo kaj nia daŭra apogado de la laboro de Unuiĝintaj Nacioj. Ni antaŭĝuas daŭrigon de tiuj klopodoj en venontaj jaroj.\n\nEn la nuna jaro, dum la tutmonda komunumo denove festas la Homrajtan Tagon, Unuiĝintaj Nacioj jam atingis sian sepdekkvinan datrevenon. La komunumo de UN luktas kun grandegaj problemoj ĉirkaŭ la mondo: klimatŝanĝiĝo, milito, rifuĝintoj, ĉiuspecaj malegalecoj kaj nun tutplaneda pandemio. Neniam UN pli forte bezonis nian helpon ol ĝi tion bezonas nun.\n\nTamen la malnovaj problemoj, kiuj plagumas la internacian komunumon jam de jaroj, daŭre hantas nin. Unu el ili estas nekapablo atingi la reciprokan interkompreniĝon bezonatan por fronti la multajn malfacilaĵojn de la mondo kaj apliki la solvojn disponigatajn al ni de sciencistoj kaj filozofoj. Dua problemo estas nia malsukceso altiri la ordinarajn homojn de la mondo en tiun mondan dialogon. Ni kredas, ke Unuiĝintaj Nacioj bezonas pli perspektivan lingvan politikon, kiu celu larĝigi kaj riĉigi mondan dialogadon kaj doni al la popoloj de la mondo la voĉojn, kiujn ili rajtas.\n\nKiel parolantoj de Esperanto, partoprenantaj tutmondan reton de individuoj kiuj uzas komunan lingvon facile lerneblan kaj utiligeblan, ni kredas ke plivastigita rolo por Esperanto en mondaj aferoj helpus doni voĉon al la popoloj. Okaze de tiu ĉi Tago de Homaj Rajtoj 2020, ni aprobe agnoskas la iniciatojn faratajn en Unesko kaj aliloke por pli multe uzi Esperanton kaj ni alvokas al ĉiuj homoj de bona volo fari samon. Lingvoj celas kaj paroladon kaj aŭskultadon: UN devas aŭskulti la voĉojn de la ordinaraj civitanoj de la mondo.\n\nKaj ĉefe, ni alvokas al ĉiuj homoj ĉie, kaj precipe al parolantoj de la Internacia Lingvo Esperanto, ke ili subtenu la laboron de Unuiĝintaj Nacioj kaj helpu tiun mondan organizon por konstrui tiun pli sekuran, egalecan kaj pacan mondon kiun ni bezonas por pludaŭro de la homaro. Ni ĉiuj havas rajton paroli kaj rajton esti aŭskultataj -- kune kun respondeco igi la mondon pli bona hejmo por ni ĉiuj.\n\nRedaktis: Rafael Henrique Zerbetto\n\nFonto: UEA\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-12/16/content_77019337.htm", "title": "ĈEL okazigis Seminarion de Ĝeneralaj Sekretarioj (AMO-71 de UEA)", "published": "2020-12-16 00:00:00", "content_text": "La 14-an de decembro, okazis Seminario de Ĝeneralaj Sekretarioj (AMO-71 de UEA), kiu estis organizita de Ĉina Esperanto-Ligo (\n\nĈEL\n\n）per la apo VooV Meeting. La temo de AMO-71 estas “En 2021 kiel kreive antaŭenpuŝi Esperanto-movadon”. Partoprenis en AMO-71 preskaŭ 90 esperantistoj, krom ĉinoj, ĉeestis ankaŭ koreaj samideanoj.\n\nS-ro Yu Tao, vicprezidanto de Ĉina Internacia Eldona Grupo kaj vicprezidanto de ĈEL, gratulis al la seminario videe. Li diris, ke antaŭnelonge la ĉina registaro diskutis pri praktikado de la “Dekkvara Kvin-jara Plano”, en kiu kreivo kaj disvolvo ludos tre gravan rolon, Ĉinio pli kaj pli malfermiĝos. En tiu situacio, kiel disvolvi Esperanton estas tre pripensinda kaj diskutinda temo. Li esperas, ke per la komuna diskutado kaj cerbumo oni povos esplori novan vojon por disvolvi kaj progresigi Esperanto-movadon. Ĉi-jare estas la 40-jara datreveno de aliĝo de la Ĉina Esperanto-Ligo al UEA, en la tre memorinda jaro la okazo de la seminario sendube profundigas la rilatojn inter la du asocioj.\n\nDuncan Charters, prezidanto de UEA kaj So Jinsu, estrarano de UEA ĉeestis al la seminario kaj faris parolon. Duncan Charters diris, ke Esperanto estas grava ilo por pacigo kaj interkomprenigo de la mondo, ĝi ne baziĝas sur unu sola kulturo, unu sola politika reĝimo, unu sola maniero vidi la mondon. Li diris, ke li tre interesiĝas pri la perspektivoj menciitaj de la prelegantoj. So Jinsu esprimis sian dankon al ĉinaj esperantistoj por tiu AMO-sesio. Li dirs, ke la temo de AMO-71 estas tre grava, ni pensas pri tio ne nur por la jaro 2021, sed ankaŭ por la tuta 2020-aj jaroj.\n\nLa seminario estis gvidata de s-rino Chen Ji, direktoro de la Oficejo de ĈEL. 13 prelegintoj donis siajn kontribuojn. Ili venas de lokaj asocioj, kaj du komisionoj de ĈEL (junulara kaj ekonomia). Kiel organizantoj de Esperanto-asocioj, ili donis pensojn kaj ideojn surbaze de siaj spertoj. La prelegoj temas pri diversaj kampoj, ekzemple universitata kurso, interreta informado, komerca agado, aktivigo de junuloj kaj tiel plu.\n\nJen la unua Seminario de Ĝeneralaj Sekretarioj de Ĉina Esperanto-Ligo, kaj ĈEL diziras okazigi pli da tia seminario en venontaj jaroj por trejni lokajn aktivulojn.\n\nMojosa Ĉinio\n\nEl Popola Chinio", "author": null, "categories": ["Esperantujo"], "audio_links": null}
{"url": "http://esperanto.china.org.cn/2020-12/22/content_77038890.htm", "title": "Ulan Qab: vulkanoj sub stela ĉielo", "published": "2020-12-22 00:00:00", "content_text": "Sub la stela ĉielo estas la vulkanaro Ulan Had de Ulan Qab, la Interna Mongolio, Ĉinio. En vintra nokto la vulkanoj staras kun mistereco.\n\nRedaktoro: Zhao Wenqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/23/content_77044026.htm", "title": "Glaciaj vezikoj kiel perloj", "published": "2020-12-23 00:00:00", "content_text": "La 22-an de decembro, en la gubernio Jingyu de la urbo Baishan de la provinco Jilin, nordorienta Ĉinio, pro la severe malvarma vetero, kiam la akvaj vezikoj ĉe la fundo de la lago flosis supren,  ili tuj frostiĝis en la glacio kaj fariĝis perl-aspektaj, tiel la frostita lago fariĝis unika pejzaĝo.\n\nRedaktoro: Kang Caiqi\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/25/content_77051012.htm", "title": "Hainan de Ĉinio: rebonigita medio ĉe marbordo", "published": "2020-12-25 00:00:00", "content_text": "Lastatempe laǔ la informo el Hainan-provinco de suda Ĉinio, finiĝis la projekto komencita en marto 2019 por rebonigi la marĉejan medion ĉe la marbordo de Dongzhai-haveno. Aldoniĝis tie 130-hektara arbaro.\n\nLa projekto rebonigas la marbordan ekologion kaj la mangrovan medi-sistemon, kio havigas al migrantaj birdoj taǔgajn vivkondiĉojn por vintri.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
{"url": "http://esperanto.china.org.cn/2020-12/30/content_77065088.htm", "title": "Yuncheng de Shanxi: ĉi-tie vivas unu el la plej belaj birdoj de Ĉinio", "published": "2020-12-30 00:00:00", "content_text": "Lastatempe, en la arbaro de Dongguo-urbo en Yanhu-distrikto de Yuncheng-urbo, Shanxi-provinco, Ĉinio, oni fotis orfazanojn, kies vigleco vivigas la frostan vintron.\n\nEn lastaj jaroj, Yuncheng-urbo daǔre faras ekokonstruadon, en ĝia regiono pli kaj pli boniĝas la medio por birdoj kaj bestoj.\n\nRedaktoro: Xie Ruifeng\n\nMojosa Ĉinio\n\nEl Popola Chinio", "author": null, "categories": ["Naturo kaj Mediprotekto"], "audio_links": null}
