---
source: "UEA Facila (uea.facila.org)"
generated_at: "2025-10-31T09:23:22.777394+00:00"
generator: "retradio_lib.py"
time_range: "2018-12-19 – 2018-12-19"
---


# Lingvoj, lingvoj, kaj eĉ pli da lingvoj

**Published:** 2018-12-19

**URL:** https://uea.facila.org/artikoloj/kongresoj-kaj-kunvenoj/lingvoj-lingvoj-kaj-e%C4%89-pli-da-lingvoj-1

**Author:** Dennis Keefe

**Categories:** Kongresoj kaj kunvenoj

Kio estas Lingva Festivalo festivalo: granda festa kunveno ofte kun aparta temo, ekz. pri arto, filmo, muziko aŭ simile. ? Lingva Festivalo estas lingvoj, kun lingvoj, kaj eĉ pli da lingvoj. En tradiciaj Lingvaj Festivaloj ne estas muziko, nek danco, nek komercaj aferoj. La festivalo estas por amantoj kaj ŝatantoj de lingvoj. Do, LINGVA Festivalo. Oni instruas lingvojn en la Festivaloj, kaj la kursetoj daŭras nur 40 minutojn. La lecionoj donas iom da gramatiko, iom da vortoj, iom da frazoj.  La plej populara frazo eble estas “Mi amas vin”.

En la unua Lingva Festivalo de Francio en 1995, partoprenis 32 lingvoj. En la dua festivalo en 1996 estis jam 65. En la tria, 85. La plej grandaj festivaloj ĝis nun okazis en Ĉinio kaj Anglio kun pli ol cent lingvoj en ambaŭ aranĝoj.

La Festivalo venas de esperantistoj. Danke al ilia partopreno en Francio, Rusio, Ĉinio kaj multaj aliaj landoj okazas pli kaj pli da festivaloj. Baldaŭ okazos la unua Lingva Festivalo en Afriko, en Benino.

Dennis Keefe

3

1

1

Dennis Keefe estas usonano, kiu verkas interesajn novajn kursojn en Esperanto: BEK, Valencia Metodo, NESPO, UNESKO-Kuriero. Fondinto de Lingvaj Festivaloj, Universitato de Esperanto, Esperanto-Insulo en Ĉinujo, kaj Esperanto-Plaĝo en Hispanujo.


---
